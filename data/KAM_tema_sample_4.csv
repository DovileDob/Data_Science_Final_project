"article_id","keyword_id","keyword_name","article_title","article_body","pubdatetime"
"42692455","337491","KAM tema: Kibernetinis saugumas [i]","Nausėda Euro grupės pirmininkui: Vilnius būtų tinkama vieta ES Pinigų plovimo prevencijos agentūrai steigti","Prezidentas Gitanas Nausėda trečiadienį su Euro grupės pirmininku ir Airijos finansų ministru Paschaliu Donohoe aptarė ES fiskalinę politiką ir fiskalinių taisyklių peržiūrą, bankų sąjungos kūrimo ir ES žaliosios ir skaitmeninės transformacijos klausimus.<br /> Kalbėdamas apie ES fiskalinę politiką, prezidentas akcentavo, kad Lietuva pritaria ES fiskalinių taisyklių supaprastinimui ir investicijų skatinimui į klimato kaitos poveikio mažinimo ir skaitmenizacijos sritis. Lietuvoje parengtas prezidento inicijuotas ir Seime svarstomas konstitucinio įstatymo projektas, kuriuo numatomas fiskalinių taisyklių supaprastinimas savivaldybėms, leisiantis paprasčiau skolintis žaliosios ekonomikos ir skaitmeninimo projektams.<br /> Šalies vadovas su Euro grupės pirmininku aptarė pažangą kuriant ES bankų sąjungą ir Kapitalo rinkų sąjungą. Prezidentas pabrėžė, kad šios dvi iniciatyvos yra itin svarbios siekiant užtikrinti finansų sistemos stabilumą, didinti ES konkurencingumą.<br /> Prezidentas pristatė Lietuvos padarytą pažangą „fintech“, kibernetinio saugumo ir pinigų plovimo prevencijos srityse ir akcentavo, kad Vilnius būtų ypač tinkama vieta naujai ES Pinigų plovimo prevencijos agentūrai steigti.","2022-01-12 17:12:00"
"42668030","337491","KAM tema: Kibernetinis saugumas [i]","Ekspertai: per mažai dėmesio skiriant gyventojų švietimui apie kibernetinį saugumą nukenčia ir valstybė","Jau daugelį metų Lietuva atsilieka nuo užsienio šalių ir verslo, pagal valstybės dėmesį žmonių švietimui apie kibernetinį saugumą.<br /> Iki šiol nėra ilgalaikės kryptingos komunikacijos strategijos, kaip turėtų būti nuo mažų dienų formuojami saugaus elgesio įpročiai skaitmeninėje erdvėje, nesiorientuojama į skirtingas amžiaus grupes, nėra ir tikslinėms auditorijoms pritaikytų žinių žiniasklaidoje bei socialiniuose tinkluose. Visgi pradėti ne vėlu – valstybei būtina imtis nuolatinio visuomenės švietimo šia laikmečio diktuojama tema.<br /> Tuo įsitikinę kibernetinio saugumo ir komunikacijos ekspertai, siūlantys atsakingoms Lietuvos institucijos nepalikti nuošalyje šios svarbios srities. Tik nuolatinis visuomenės švietimas ir kibernetinio saugumo higienos reikalavimų laikymasis gali užkirsti kelią duomenų nutekėjimui, vagystėms, šantažui, provokacijoms ir daugeliui kitų nemalonių nutikimų, kai nukenčia žmonės.<br /> Apie tai, kad būtinas nuolatinis platus visuomenės švietimas patvirtina ir Nacionalinio kibernetinio saugumo centro ataskaitų turinys. Štai 2020 m. ataskaitoje teigiama, kad daugumos kibernetinių incidentų galima buvo išvengti, jei būtų laikomasi kibernetinio saugumo higienos reikalavimų. Pavyzdžiui, laiku įdiegiami programinės įrangos atnaujinimai, kritiškai vertinama elektroniniais laiškais gaunama informacija.<br /> Visgi kol kas Vyriausybė neinicijuoja ilgalaikės visuomenės švietimo strategijos apie kibernetinį saugumą, nors savo programoje yra numačiusi vykdyti kryptingą kovos su dezinformacija politiką, didinti kibernetinės erdvės saugumą.<br /> Skaitmenizacija turi ir neigiamą pusę<br /> Kibernetinio saugumo ekspertas, Mykolo Riomerio Universiteto (MRU) Viešojo valdymo ir verslo fakulteto dekanas prof. Darius Štitilis tvirtina, kad gyventojų švietimas kibernetinio saugumo klausimais turėtų tapti pastovus, nes Lietuva jau atsilieka nuo užsienio šalių šioje srityje. <br /> „Pavyzdžiui, Suomijoje dar prieš 15 metų visuomenės švietimas apie grėsmes, susijusias su elektroninės informacijos sauga, prasidėdavo darželiuose, kai vaikai saugos dienos proga piešdavo su šia tema susijusius piešinius. Taip ugdomas visuomenės sąmoningumas nuo mažų dienų. Lietuvoje labai svarbu suvokti, kad skaitmenizacija be teigiamos pusės turi ir neigiamą. Juk kibernetinio saugumo grėsmės gali pasireikšti įvairiais būdais, paveikti kiekvieno žmogaus elektroninę tapatybę, finansinę būklę, reputaciją“, - sako D. Štitilis.<br /> Darius Štitilis<br /> Kibernetinio saugumo eksperto nuomone, kuo daugiau skaitmenizuojamės, tuo daugiau reikia švietimo apie kibernetinio saugumo grėsmes, bet kol kas Lietuva atsilieka.<br /> „Matau didelę keliamą grėsmę elektroninėje erdvėje dėl dezinformacijos, kurią gali skleisti atskiri asmenys, grupės ir net valstybės. Dezinformacija dažnai būna ir hibridinio-kibernetinio karo dalimi. Tad šiame kontekste labai svarbus kiekvieno piliečio kritinis mąstymas. Na, o norint jį formuoti, labai svarbus yra švietimas“, - sako D. Štitilis.<br /> Situacija – nepavydėtina<br /> Nepriklausomas ekspertas, viešųjų ryšių specialistas, Lietuvos kariuomenės atsargos karininkas kovai su dezinformacija Mažvydas Kunevičius įsitikinęs, kad medijų raštingumo ir kibernetinio saugumo aktualumas netradiciniais galėjo būti vadinami prieš penkiolika ar dvidešimt metų, bet dabar tai -kasdienybė.<br /> „Daugelis žmonių vis dar nesuvokia būtinybės mokėti atsirinkti informaciją, suprasti kaip elgtis virtualioje erdvėje, kokiais asmeniniais duomenimis dalintis, suvokti kurie veikėjai virtualioje erdvėje yra tikri ir netikri, kaip atskirti saugų tinklapį nuo nesaugaus. Minėtų sričių išmanymas gali užkirsti kelią duomenų nutekėjimui, vagystėms, šantažui, provokacijoms bei iškreipto suvokimo apie vykstančius reiškinius atsiradimui“, - sako M. Kunevičius.<br /> Jo teigimu, bendro pobūdžio švietimas šiomis temomis reikalingas, siekiant išugdyti visuomenės atsparumą ir kritiškumą nuolatiniams bandymams manipuliuoti kiekvienu iš mūsų plačiąja prasme. <br /> „Valstybė labai mažai dėmesio skiria šioms svarbioms temoms. Jei atvirai, situacija - nepavydėtina. Tą rodo ir atliekami visuomenės tyrimai. Valstybinės institucijose didelė dalis darbuotojų, susidūrę su potencialia informacine ar kibernetine provokacija, „paslysta“. Kodėl? Todėl, kad arba mokymų metu, kurie dažnai būna neįdomūs, nieko neklausė, arba neturi bendrųjų informacinio ir kibernetinio saugumo gebėjimų“, - sako M. Kunevičius. <br /> Mažvydas Kunevičius<br /> Atsilieka nuo verslo<br /> M. Kunevičius atkreipia dėmesį, kad šviečiant visuomenę apie kibernetinį saugumą būtina plati komunikacijos kanalų ir kampanijų įvairovė.<br /> „Lietuvoje turime įvairių iniciatyvų, kuriomis bandoma šviesti visuomenę kibernetinio saugumo temomis. Šioje srityje toli yra pažengęs verslas, tačiau tai - individualios iniciatyvos. Valstybės mastu nėra sisteminio visuomenės švietimo. Be to, valstybės institucijos iniciatyvomis ir lankstumu nuo privačių įmonių atsilieka daugiau nei dešimt metų“, - sako M. Kunevičius.<br /> Pasak M. Kunevičiaus, jau pats laikas valstybės mastu aktualizuoti kibernetinį švietimą, o tam būtini ilgalaikiai integruoti komunikacijos sprendimai ir įvairūs informacijos kanalai - interneto portalai, televizija, radijas, kitos žiniasklaidos priemonės ypač socialiniai tinklai. <br /> Būtina turinio ir kanalų įvairovė<br /> D. Štitilis įsitikinęs, kad būdai ir priemonės turėtų būti labai įvairūs, norint pasiekti kuo didesnę visuomenės dalį, o šviesti svarbu atskiras visuomenės grupes – jaunimą ir mokinius, kurie aktyviai naudojasi technologijomis, senjorus, kurie pratinasi tai daryti, vidutinio amžiaus žmones.<br /> Būtent todėl, pasak D. Štitilio, svarbu parinkti patrauklius informacijos pateikimo būdus, pritaikyti juos auditorijoms, į kurias orientuojamės, ir pateikti per atitinkamus kanalus.<br /> „Jaunesnei auditorijai tikslinga informaciją pateikti per socialinius tinklus. Visuomenę reikia sudominti, tad informacija turėtų būti pateikta patraukliai, gal net su žaidybiniais elementais. Valstybės institucijoms neužtenka tik paskelbti informaciją ar gaires apie kibernetinio saugumo grėsmes savo tinklapyje. Būtina proaktyviai ir įvairiai komunikuoti su visuomene: per žinias, socialiniuose tinkluose, naujienų portaluose ir kitur“, - sako D. Štitilis.<br /> Tik sudominus visuomenę turiniu ir jo pateikimo forma, D. Štitilio nuomone, galima tikėtis teigiamų rezultatų ir pokyčių kiekvieno visuomenės nario gebėjimuose identifikuoti kibernetines grėsmes, atskirti melagienas, dezinformaciją bei apsisaugoti nuo grėsmių ne tik patiems, bet ir valstybę.","2022-01-11 10:35:00"
"42662348","337491","KAM tema: Kibernetinis saugumas [i]","KAM vadovas A.Anušauskas žada Ukrainai tiekti ginklų? / Lietuva pasiruošusi padėti Ukrainai","<p>Lietuva stiprins paramą Ukrainai - didins karinių instruktorių skaičių, perduos tiek letalinės, tiek neletalinės įrangos, po Valstybės gynimo tarybos (VGT) posėdžio pranešė krašto apsaugos ministras Arvydas Anušauskas.<br /><br />„Atsižvelgiant į rimtus iššūkius saugumui, kuriuos patiria Ukraina, esame numatę paremti Ukrainą realiomis praktinėmis priemonėmis: didindami savo karinės mokomosios misijos instruktorių skaičių, perduodami tam tikrą materialinę pagalbą, tai ir letalinė, ir neletalinė, ir humanitarinė parama, pvz., Ukrainos karių gydymo ir reabilitacijos tęsimas Lietuvoje“, -vakar sakė A.Anušauskas.<br /><br />Pasak ministro, artimiausiu metu Lietuva perduos Ukrainai termovizualinių stebėjimo įrenginių, dėl to rengiamas Vyriausybės nutarimo projektas. „Vyriausybė yra įsipareigojusi kiekvienais metais ne mažiau kaip už l mln. eurų perduoti reikalingos įrangos“, - kalbėjo A.Anušauskas.<br /><br />VGT vakar svarstė apie Rusijos keliamą įtampą Ukrainos pasienyje. Vakarų šalys baiminasi dėl Rusijos pajėgų telkimo prie Ukrainos sienų ir kaltina Maskvą planuojant šią žiemą įsiveržti į savo kaimynę. Pasak Vakarų, prie Ukrainos sienos sutelkta iki 100 tūkst. rusų karių.<br /><br />Vakarų šalys teigia, kad įvestų sankcijas Rusijai, jeigu ši įsiveržtų į Ukrainą. JAV pareigūnai<br /><br />teigia, kad agresijos atveju Vašingtonas siųstų daugiau karių į rytines NATO nares, įskaitant Lenkiją ir Baltijos šalis.<br /><br />Į Lietuvos VGT įeina prezidentas, ministras pirmininkas, Seimo pirmininkas, krašto apsaugos ministras ir kariuomenės vadas. VGT vadovauja prezidentas. Taryba svarsto ir koordinuoja svarbiausius valstybės saugumo užtikrinimo ir gynybos klausimus.<br /></p>■ Įsipareigojimai: pasak A.Anušausko, artimiausiu metu Lietuva perduos Ukrainai termovizualinių stebėjimo įrenginių.<br /><br />NATO nuotr.<br /><br />Esame numatę paremti Ukrainą realiomis praktinėmis priemonėmis.<p></p><p></p><p></p><p></p><p>Lietuva 8p.</p>","2022-01-11 00:00:00"
"42664618","337491","KAM tema: Kibernetinis saugumas [i]","Vykdama į misiją Afganistane, žinojau ir supratau, kur keliauju, kokios galimos pasekmės nelaimės atveju butų''","<p>Praėjusieji metai iš Druskininkų kilusiai diplomatei Justinai Jakavonytei buvo ne vien besąlygiškos drąsos dienos dalyvaujant humanitarinėje misijoje Afganistane, bet ir jos pasiaukojamo darbo įvertinimas gaunant svarbius apdovanojimus.<br />Pirmąją 2022-ųjų metų dieną LRT pakvietė į iškilmingą Metų apdovanojimų teikimo ceremoniją, kuri priminė praėjusiųjų metų svarbias idėjas ir reikšmingus darbus. Iš skirtingų sričių žurnalistų specialiai suburta LRT darbo grupė sudarė metų apdovanojimų nominantų, labiausiai to vertų žmonių ir reiškinių, sąrašus. Šiais metais LRT Metų apdovanojimuose iš viso balsavo daugiau kaip 80 tūkstančių žiūrovų, klausytojų ir skaitytojų. Tai įpareigojo apdovanojimų šventę pristatyti kaip išskirtinį renginį.<br />Skirtingose erdvėse paskelbti nominacijų Metų asmenybė, Metų kultūros reiškinys, Metų verslo lyderystė, Metų pilietinė iniciatyva, Metų atradimas, Metų ambasadorius, Metųvalstybėskūrėjas laimėtojai.<br />Bene svarbiausią Metų asmenybės, iš kurios mokomės, kuri visus įkvepia augti, apdovanojimą, pelnė Kabulo vienuoliktukas už profesionalumą ir dideles širdis, pareigą, nugalėjusią baimę, -užsklandų afganistaniečių išskraidinimą iš Kabulo. Tai profesionalų komanda, operatyviai įvykdžiusi sudėtingą ypatingo pasirengimo ir kruopštaus darbo pareikalavusią užduotį - iš Kabulo evakavusi afganistaniečius vertėjus, misijos Afganistane metu padėjusius Lietuvos kariams. Kaip žinia, praėjusiais metais Talibano paj ėgosperėmė Afganistano sostinės Kabulo kontrolę. Šis puolimas pareikalavo daug žmonių aukų. Suteikti humanitarinę pagalbą afganistaniečiams vertėjams ir jų šeimoms į Kabulą buvo nusiųsta Specialiųjų operacijų pajėgų 10-ies karių komanda bei Užsienio reikalų ministerijos diplomatė J.Jakavonytė, kurie Kabulo oro uoste subūrė visus 34, prieglobsčio paprašiusius vertėjus afganistaniečius, talkinusius Lietuvos kariams misijos toj e šalyje metu. Mūsų pareigūnų besąlygiškos drąsos ir pasiaukojimo dėka per kelias rugpjūčio mėnesio paras 4-iais reisais į Lietuvą buvo parskraidinti vertėjai ir jų šeimos, iš viso 176 afganistaniečiai.<br />Valdovų rūmuose atsiimdamas apdovanojimą, kurį įteikė LRT generalinė direktorė Monika Garbačiauskaitė-Budrienė, Specialiųjų operacijų pajėgų specialiosios misijos Afganistane komandos vadas, dėl savo veiklos negalintis atskleisti tapatybės, visos komandosvardu dėkojo už išreikštą pasitikėjimą ir priminė Kabulo vienuoliktuko išskirtinę misiją savo tikslais, iššūkiais, bendru daugelio žmonių susitelkimu.<br /><br />Papildydama misijos bendražygį, diplomatė J.Jakavonytė dėkojo neabejingiems Lietuvos piliečiams: „Metų asmenybės apdovanojimo laimėjimas dar kartelį priminė, kad Lietuva ir jos žmonės pačiais sunkiausiais momentais visada ištiesia pagalbos ranką. Lietuvos žmonių palaikymas misijos metu ir tolesnė žmonių visokeriopa parama mūsų krašte įsikuriantiems Afganistano piliečiams atskleidė mūsų šalies žmonių širdžių didumą, gerumą ir atvirumą. Didžiuokimėstuovisikartu. Būkite drąsūs, tikėkite savimi ir visada įveiksite visus iššūkius.“<br /><br />Darsyk „Draskonyje“ priminsim,jog Lietuvos kariuomenės dienos, minimos lapkričio 23-ąją, išvakarėse Vytauto Didžiojo karo muziejuje Kaune jau 14-ąjį kartą buvo įteikti „Lietuvos karžygio“ apdovanojimai už kilnius, nesavanaudiškus ir dažnai rizikingus karių ir civilių asmenų poelgius. Šįmet Lietuvos kariuomenės vadas generolas leitenantas Valdemaras Rupšys pagrindinę „Lietuvos karžygio“ statulėlę įteikė diplomatei J.Jakavonytei-vienintelei šių metų rugpjūčio pabaigoje vykusioje „Kabulo vienuoliktuko“ operacijoje Afganistane dalyvavusiai civilei. Istorinės civilių afganistaniečių vertėjų evakuacijos iš pavojingos zonos metu Užsienio reikalų ministerijos diplomatė J. Jakavonytė operacijosvietoje organizavo visus formalumus, būtinus, kad Afganistano piliečiai, kurių dauguma 2005-2013 m. Afganistane talkino Lietuvos kariams ir diplomatams, būtųpargabenti lėktuvais iki Lietuvos teritorijos. Per 5-ias operacijos Kabulo oro uoste dienas, dirbantypačpavojingomis aplinkybėmis, buvo išgelbėti 176 žmonės.<br /><br />Pokalbį su J. Jakavonyte “Draskoms” pradėjo klausimu:<br /><br />- Prisimenant tas kelias karštas dienas Kabulo oro uoste, su kokia rizika susidūrėte, gelbėdama afganistaniečius, mūsų karių ir diplomatų pagalbininkus?<br />- Ta paskutinė rugpjūčio savaitė buvo karšta visomis prasmėmis. Aplink stovyklą, kurioje buvome įsikūrę, reguliariai girdėjosi šūviai. Sprogimas greta vienų iš Kabulo tarptautinio oro uosto teritorijos vartų, kur rinkosi išvykti norintys Afganistano piliečiai, nusinešė beveik 200 afganistaniečių gyvybių, JAV neteko 13 karių. Tad rizika tiek mūsų pačių, tiek evakuojamų afganistaniečių šeimų saugumui buvo labai reali. Visgi vykdama į misiją, žinojau ir supratau, kur keliauju, kokios galimospasekmės nelaimės atveju būtų. Priėmiau tai kaip savo asmeninę pareigą padėti tiems žmonėms, nes nemažą dalįjų ašpažinojau.2008-2010metais dirbau Lietuvos specialiojoje misijoje Afganistane, buvau atsakinga už Užsienio reikalų ministerijos (toliau - URM) finansuojamų vystomojo bendradarbiavimo projektų koordinavimą Goro provincijoje, kurioje veikė Lietuvos vadovaujama Provincijos atkūrimo grupė. Didžiuojuosi tuo, kad šią vasarą Lietuva ištiesė pagalbos ranką tiems, kurie padėjo Lietuvos kariams ir diplomatams jų buvimo Afganistane metu. Intensyvų darbą sudėtingomis sąlygomis Kabule taip pat lydėjo svilinantis karštis lauke ir smėlio dulkės. Tačiau tuo metu galvojome ne apie darbo ar gyvenimo sąlygas, o apie misijos tikslus.<br /><br />Turėjome konkrečią užduotį ir siekėme, kuo sklandžiau ir greičiau ją atlikti. Neabejotinai, misijos sėkmę lėmė sklandus ir glaudus Užsienio reikalų ir Krašto apsaugos ministerijų bei Lietuvos kariuomenės bendradarbiavimas. Būdami tame karštame taške, jautėme stiprų Lietuvoje tuo metu intensyviai dirbusios vadovybės ir gausaus būrio kolegų užnugarį, kurių atsakingi sprendimai ir koordinacij a su tarptautiniais partneriais mums vietoje padėjo atlikti praktinius evakuacijos žingsnius.<br /><br />- Ar žmonių gelbėjimo operacija Kabule buvo pirmasis toks diplomatinis išbandymas jūsų profesinėje patirtyje? Galbūt nepirmąsyk teko atsidurti tokiuose karštuose objektuose?<br />- Ši gyvybes gelbėjanti humanitarinė misija buvo pirmoji ne tik man, tai išskirtinė operacijavisoms Lietuvos institucijoms ir tarnyboms. Iššūkis buvo visiems, todėl ypatingai džiaugiuosi sėkmingais misijos rezultatais ir didžiuojuosi, galėjusi būti šios nepaprastos komandos dalimi. Visi vienuoliktuko nariai turėjo anksčiau darbo Afganistane patirties, mums buvo pažįstama tiek aplinka, tiek dauguma evakuojamųjų, tad šį išbandymą įveikėme kartubendromispastangomis. Dirbant Užsienio reikalų ministerijoj e taip pat teko dalyvauti kitose trumpalaikėse misijose, pavyzdžiui, labai įdomipatirtis buvo Europos Sąjungos rinkimų ste - bėjimo misija Pakistane beiESBO rinkimų stebėjimo misija Armėnijoje. Su diplomatinių išbandymų įvairove vėliau teko susidurti ir dirbant Lietuvos ambasadose Moldovoje bei Ukrainoje. Diplomatinė tarnyba išties yra unikali savo pobūdžiu ir suteikiama patirtimi.<br /><br />- Papasakokite, kaip tapote diplomate? Gal pasidalintumėt savo profesine patirtimi?<br />- Prisipažinsiu, apie diplomatės karj erą mokyklos laikais tikrai nesvajojau. Apie tai negalvojau ir įstojusi studijuoti sociologij ą Vilniaus universitete. Pirmoji mano profesinė patirtis buvo susijusi su Europos Sąjungos struktūrinių fondų projektų įgyvendinimu Lietuvoje, teko domėtis pažeidžiamų visuomenės grupių integracija į darbo rinką bei socialinį gyvenimą. Vėlesnės darbo paieškos nuvedė mane į Užsienio reikalų ministeriją dirbti labai įdomioje srityje - administruoti Lietuvos vystomojo bendradarbiavimo, t.y. paramos projektus tokiose šalyse kaip Baltarusija, Ukrainabei Afganistanas.<br />Kelerius metus tai buvo laikino pobūdžio darbas, tačiau išsamiau susipažinusi su ministerijos veikla supratau, kad diplomatinės tarnybos kuruojamų klausimų įvairovė yra tokia įdomi ir plečianti akiratį, kad norėčiau šioj e srityj e likti. Tad teko susiimti ir įveikti nelengvą atrankos į diplomatinę tarnybą konkursą, kad tapčiau diplomate. Esu dėkinga susiklosčiusioms gyvenimo aplinkybėms ir savo priimtiems sprendimams, kurių dėka dabar esu šiame kelyje.<br /><br />- Po straipsnio apie druskininkiečius, apdovanotus „Lietuvos karžygio“ statulėlėmis, išgirdome vietinių jaunų žmonių klausimų, kaip galima tapti diplomatu...<br /><br />- Labai džiugu, kad jauni žmonės domisi šia sritimi. Išties, galimybiųprisijungtiprie Užsienio reikalų ministerijos komandos yra ne viena. Aukštųjų mokyklų studentai kviečiami atlikti praktiką ministerijospadaliniuose arba Lietuvos ambasadose užsienyje. Šiais metais taip pat startavo nauj a URM j aunųjų talentų programa „Atrask savo talentą diplomatijai“, kuri kvietė magistro studijų studentus ar ne vėliau neiprieš metus baigusius bakalauro studijas dalyvauti atrankoje, kurioje geriausiems pretendentams buvo pasiūlyta sudaryti terminuotą vienerių metų darbo sutartįjų pasirinktuose ministerijos administracijos padaliniuose. Tokiu būdu siekiama programos dalyvius paskatinti savo gyvenimą ateityje susieti su Lietuvos diplomatine tarnyba.<br />Ir, žinoma, kviečiu sekti informaciją apie konkursus į Lietuvos Respublikos diplomatinę tarnybą. Noriu atkreipti dėmesį, kad Užsienio reikalų ministerijoje savo žinias ir įgūdžius gali pritaikyti įvairių sričių specialistai - politologai, teisininkai, ekonomistai, komunikacijos specialistai bei kiti. Tad nuoširdžiai raginu susidomėjusius išbandyti savo jėgas diplomatijos srityje.<br /><br />- Ar „Lietuvos karžygio“ pagrindinės statulėlės įteikimas jums buvo netikėta staigmena? Kaip jaučiatės „įšventinta“ į karžygius?<br />- Taip, tai tikrai buvo staigmena. Be abejonės, labaivertinu apdovanojimą, tačiau buvo išties netikėta, kad buvau išskirta iš visos vienuoliktuko komandos. Kiekvienasvienuoliktuko narysyra vertas šio apdovanojimo ir nusipelnęs karžygio vardo. Žinoma, malonu, kad mano - civilio asmens - indėlis šioje neeilinėje operacijoje buvo taip garbingai įvertintas. Diplomatams tenka dirbti įvairiomis aplinkybėmis, dažnai labai įtemptomis sąlygomis, tačiau tokio pobūdžio evakuacijos iš pavojingos zonos misija buvo pirmoji diplomatinės tarnybos istorijoje. Džiaugiuosi, kad sėkmingai pavyko susidoroti suvisais fiziniais bei psichologiniais iššūkiais ir kad galėjau prisidėti prie šios kilnios humanitarinės misijos.</p>-<span style=""white-space:pre;"">	</span>Apdovanojimo ceremonijoje karžygio statulėlę jums įteikė kariuomenės vadas ir Lietuvos didžiosios kunigaikštystės kariai, pasidabinę šarvais su Gedimino stulpais. Šia proga knieti paklausti, kokios Lietuvos praeities istorijos asmenybės jums yra didžiausi autoritetai?<br /><br />-<span style=""white-space:pre;"">	</span>Atvirai kalbant, būčiau nenuoširdi, jeigų dabar įvardinčiau vieną ar kelias istorines asmenybes kaip savo autoritetus. Mėgstu apie jas skaityti ir sužinoti ką nors naujo, kaip formavosi vieni ar kiti procesai, kaip augo ir savo karjeros ar kūrybos kelią nužingsniavo žinomi politikai, rašy-tojai ar menininkai. Tikslieji mokslai mokykloje nebuvo mano stiprioji sritis, galbūt todėl taip pat ypač žaviuosi įvairiais išradėj ais, kuriems gimsta unikalios idėj os ir vėliau materializuoj asi į išskirtinius novatoriškus gaminius. Visgi ne ką mažiau mėgstu autoritetų ieškoti ne istorijos puslapiuose, o kasdienėse gyvenimo situacijose savo aplinkoje. Gyvename labai įdomiais ir intensyviais laikais, kai mes patys ir mus supantys žmonės čia ir dabar kuriame istorij ą. Savo istoriją kūrė ir mūsų tėvai bei seneliai. Pastarieji buvo liudininkais itin skaudžių istorinių įvykių. Karą ir tremtį išgyvenę žmonės savo stiprybe, ištverme, laisvės tikėjimu, Tėvynės meile sugebėjo ne tik įveikti visas negandas, bet ir išliko kilnūs, dosnūs gerumo ir šypsenų, pilnomis atj autos kitiems širdimis .Toks buvo ir mano amžiną atilsį uošvis Mindaugas, stiprus žmogus, kurio, deja, 2021-aisiais netekome. Buvo gera pažinti ir matyti, kad tikrieji autoritetai kartais būna visai šalia mūsų.<br /><br />-<span style=""white-space:pre;"">	</span>Kas padeda atsipalaiduoti po panašių kaip Kabule dienų, apskritai po diplomatinės įtampos momentų?<br /><br />-<span style=""white-space:pre;"">	</span>Naujausi mano pomėgiai ir atsipalaidavimo būdai padiktuoti pandemijos ir susijusių apribojimų. Prasidėjus COVID-19, aš dirbau Lietuvos ambasadoje Ukrainoj e, kuri, kaip ir dauguma kitų šalių, įvedė griežtą karantiną 2020 m. pavasarį. Kurį laiką vienintelė pramoga buvo pasivaikščiojimai po miestą ir jo parkus, kuris buvo nemažas - Kijeve oficialiai apie 3 mln.<br /><br />gyventojų, tačiau dėl karo Rytų Ukrainoje ir perkeltų asmenų migracijos, spėjama, skaičius yra didesnis. Savaitgaliniai pasivaikščiojimai po Kijevąprasidėjo kukliai, po kelis kilometrus. Tačiau vieno atsitiktinio maršruto metu pradėjau fotografuoti piešinius ant sienų (muralus), Kijeve jų išties gausu. Taip kilo mintis žygiuoti po visą miestą ir užfiksuoti kuo daugiau gatvės meno piešinių. Žinoma, stengiausi iš anksto kruopščiai suplanuoti maršrutus, kurių ilgis buvo nuo 15 km iki 28 km, internete ieškoj au informacijos ir koordinačių, kur kokius piešinius galima rasti. T ačiau vaikščiojimų metu atrasdavau daug netikėto gatvės meno, tad azartas sparčiai augo. Be to, skubėjau vaikščioti, nes 2020 m. vasarą turėjau jau grįžti į Lietuvą. Kijeve iš viso nužingsniavau 179 km ir radau beveik 400 nuostabaus gatvės meno pavyzdžių. Tad tokiu netikėtu būdu iškart įgij au du labai smagius pomėgius - žygius ir gatvės meno paiešką. Žygiai sėkmingai tęsiasi, mano rekordas kol kas 37 km, jį įveikiau kopdama į aukščiausią Lenkijos kalną. Na, o apžvalginės kelionės po kitus Lietuvos ar užsienio miestus jau neįsivaiz-duojamos be gatvės meno fiksavimo.<br /><br />- Neabejojame, jog saitai su Druskininkais išlikę, nes gimtajame mieste gyvena jūsų tėvai, vaikystės ar mokyklinių metų 4-ojoje vidurinėje draugai, buvę mokytojai... Galbūt jau mokykliniais metais buvo mokytojų ar tiesiog žmonių, kurie jus „stumtelėjo“ diplomatinės karjeros link...<br /><br />- Tiesą sakant, įkvėpimo šaltinio diplomato karjerai neturėj au. Mokyklos laikais neteko susidurti su šios profesijos atstovais. Tačiau esu nuoširdžiai dėkinga visiems, be išimties, savo mokytojams, kuriuos anuomet skirstydavome į mėgstamus ir nemėgstamus, tačiau iš tikrųjų jie visi prisidėjo prie mano asmenybės formavimosi - tiek įgytų žinių, tiek asmeninių savybių prasme. Ypatingas ačiū klasės auklėtojaiDanuteiAndrijauskieneiužnuo-latinį rūpestį ir skatinimą netingėti mokytis, o už stiprią motyvaciją 5-oje klasėje pradėti gludinti anglų kalbos ypatumus, kuri būtina diplomato darbe, esu dėkinga mokytojai Rūtai Šumskienei.<p>Diplomatė Justina Jakavonytė gimė ir užaugo Druskininkuose, 1999 m. baigė Druskininkų 4-ąją vid. mokyklą. Studijuodama sociologiją Vilniaus universitete, 2005 m. įgijo socialinių mokslų magistrės išsilavinimą.<br />Dvejus metus dirbo tarptautinės veiklos koordinatore Všį „Socialinės politikos grupė“.<br />2007 m. pradėjo dirbti Lietuvos Respublikos užsienio reikalų ministerijoje. Kaip vystomojo bendradarbiavimo patarėja daugiau nei dvejus metus koordinavo paramos projektus Lietuvos specialiojoje misijoje Afganistano Islamo Respublikoje. 2010-2015 m. dirbo įvairiose pareigose URM Vystomojo bendradarbiavimo departamente. Vėliau dvejus metus dirbo trečiąja sekretore Lietuvos Respublikos ambasadoje Moldovos Respublikoje; trejus metus buvo Lietuvos Respublikos ambasados Ukrainoje trečioji sekretorė.<br />Nuo 2020 m. ir iki šiol - trečioji sekretorė URM Rytų kaimynystės politikos departamente.<br />2008 m. vasarį dalyvavo ESBO rinkimų stebėjimo misijoje Armėnijoje, o 2013 m. gegužę - Europos Sąjungos rinkimų stebėjimo misijoje Pakistane. 2014 m. stažavosi Europos Komisijos Vystymosi ir bendradarbiavimo generaliniame direktorate Briuselyje.<br />2010 m. rugpjūtį J.Jakavonytė apdovanota Lietuvos Respublikos krašto apsaugos sistemos medaliu civiliams „Už nuopelnus”. 2021 m. rugpjūtį jai įteiktas LR Užsienio reikalų ministerijos medalio „Už nuopelnus Lietuvos diplomatijai“ Aukso kryžius. 2021 m. rugsėjį J.Jakavonytė apdovanota Lietuvos Respublikos valstybės ordino „Už nuopelnus Lietuvai“ medaliu.<br />2021 m. lapkritį diplomatei Justinai skirtas simbolinis Užsienio reikalų ministerijos apdovanojimas „Metų diplomatė 2021“ „už ypatingą drąsą ir pasišventimą, evakuojant su Lietuva dirbusius afganistaniečius“. 2021 m. lapkritį Lietuvos kariuomenės vadas ją apdovanojo pagrindine „Lietuvos karžygys 2021“ statulėle. Šių metų sausio 1 d. LRT bei jos žiūrovai ir klausytojai svarbiausią Metų asmenybės apdovanojimą skyrė „Kabulo vienuoliktuko“ komandai, kurios nare buvo ir J.Jakavonytė.<br />Keleivių registracija KabuleLietuvos kariuomenės nuotr.Evakuacijos laukiantys vaikai Kabule Asmeninio archyvo nuotr.Mergaičių mokykloje dalinamos lietuviškos pasakos dari kalbaJustina (dešinėje) Sausio 13-osios bėgime Kišiniove Asmeninio archyvo nuotraukosJ.Jakavonytę apdovanoja užsienio reikalų ministras G.Landsbergis J.Azanovo   URM nuotr. Atkelta iš 7 psl. Aleną Barysavą ir Lauryną Bagoną (kairėje)	Ievą Tulaitę ir Kiprą Černiauską </p>Arūnę Martinkėnaitę - Jakimonienę ir Andrių Jakimonį<br /><br />Viktoriją Vailionytę-Sakalauskienę ir Andrių Sakalauską<br /><br />J.Jakavonytė su statulėle “Lietuvos karžygys 2021”<span style=""white-space:pre;"">	</span>Lietuvos kariuomenės nuotr.<br /><br />Eveliną Juškytę-Kavriškinienę ir Petrą Kavriškiną<br /><br />Moniką Mažeikaitę-Jonušonę ir Arminą Jonušonį„Vykdama į misiją Afganistane, žinojau ir supratau, kur keliauju, kokios galimos pasekmės nelaimės atveju būtų“<br />- prisipažįsta mūsų žemietė, Lietuvos Respublikos Užsienio reikalų ministerijos diplomatė Justina Jakavonytė<p></p>","2022-01-08 00:00:00"
"42625435","337491","KAM tema: Kibernetinis saugumas [i]","JAV akcijų rinkos anomalija ir Rusijos žaidimas be pralaimėjimo","<p>Pirmame tekste pakalbėsiu apie dabartinės JAV akcijų rinkos anomaliją ir kodėl tai nutiko, taip pat pasidalinsiu mintimis dėl darbo iš namų akcijų, omikron atmainos įtakos akcijoms. Antroje dalyje pakalbėsiu apie Rusijos strateginius žaidimus ir jų įtaką akcijoms Europoje bei JAV.<br />2021-12-18-2021-12-22 RINKOS ANOMALIJA IR KODĖL DARBO IŠ NAMŲ AKCIJOS TOLIAU KRENTA<br />Įdomus faktas, kad nors S&amp;P 500 indeksas padidėjęs 25 % nuo 2021 m. pradžios ir yra arti rekordinių aukštumų, vidutinė JAV biržoje prekiaujama akcija yra vidutiniškai nupigusi apie 28 % nuo aukštumų. Jeigu ,J.P. Morgan“ analitikai sako, kad tai rinkos anomalija ir sunku atrasti panašaus masto divergenciją praeityje, tai belieka pasikliauti jų analize. Bet kodėl taip nutiko?<br />Daugelis mažų ir vidutinių technologijų akcijų pasiekė savo viršūnes dar vasario mėnesį ir nuo tada visą laiką jų kainos sistemingai važiavo žemyn. JAV akcijų rinką laikė didelės kapitalizacijos technologijų bendrovės, tokios kaip „Apple“, „Amazon“, „Microsoft“, „Facebook“, „Tešla“ ar „Nvidia“, ir ciklinės akcijos, tokios kaip bankai, energetikos akcijos ir pan. Bet nuo lapkričio prasidėjo dar didesnė divergencija, iš esmės rinką telaikė tik didžiosios technologijų akcijos, kurios tapo tam tikra saugia užuovėja investuotojams, o visa kita koregavosi.<br />Vasario mėnesį daug mažų ir vidutinių technologijų akcijų pasiekė savo viršūnes, kurių greičiausiai jau nebeviršys ne tik šiame cikle, bet prireiks kokių 10 ar net 15 metų tam padaryti. Ir nesvarbu, kad šie verslai ir toliau sparčiai augs, tiesiog per vasario piką tai buvo tokie kosminiai įmonių įvertinimai, kurie prilygsta 1999-2000 m. burbului. Į šias akcijas yra subėgusių daug smulkių ir mažiau patyrusių investuotojų, taip pat yra daug norinčių pasitraukti ir institucinių investuotojų, kurie kiekvieną didesnį atšokimą bando išnaudoti šių akcijų daliai susimažinti ar išvis pasitraukti iš šių pozicijų. Be to, smulkiųjų ir vidutinių technologijų akcijų kategorijoje yra daugybė bendrovių, kurios buvo idealios akcijos darbo iš namų sąlygomis, bet rinka jau iš anksto įskaičiuoja vis aiškesnį vaizdą, kad palaipsniui grįžtame į įprastesnį gyvenimo režimą ir kad šių bendrovių augimo tempai deakseleruosis, nes daug dabartinio augimo tiesiog yra paimta ateities augimo sąskaita.<br />Kodėl dar didesnė akcijų rinkos divergencija prasidėjo būtent lapkritį? Pirma, tai pandeminė situacija. Lapkričio pirmoje pusėje atsirado rimtų signalų, kad Europa yra delta atmainos bangos pike ir kad gruodį jau ir JAV bus delta bangos epicentro dalis. Tada painiavos pridėjo omikron atmaina, kurią pirmoji užfiksavo Pietų Afrikos Respublika. Nauja atmaina užčiuopta pačioje pradžioje, plitimo greitis didelis, o detalesnės informacijos trūksta. Atsirado tam tikra nežinomybė, o to rinka nemėgsta. Kintamumas rinkoje stipriai išaugo, o dar čia ir metų pabaiga netoli, tad išaugusios rizikos privertė investuotojus didinti grynųjų dalį, ieškoti saugesnių investicijų kaip obligacijos, FAANG akcijos, gynybinės akcijos.<br />Dar šie metai buvo labai netipiniai, nes yra viena akcijų dalis, tarp kurių yra minėtos didžiosios technologijų akcijos, tam tikros ciklinės akcijos, kurios investuotojams uždirbo labai didelę metinę grąžą, ir yra begalės akcijų, kurios šiemet investuotojams atnešė nuostolių, ir nemažų.<br />Ši divergencija reiškė, kad šiemet akcijų rinkoje itin stipriai jausis mokesčių optimizavimo reikalai (angį. tax loss harvesting). Labiausiai brangusios akcijos laikėsi stipriai ir net brango nuo lapkričio vidurio, nes investuotojai nebuvo linkę jų pardavinėti, kad galėtų potencialų pelną persikelti į kitus metus. Šių akcijų pasiūla sumažėjusi, o paklausą dar labiau stimuliavo savų akcijų supirkimai.<br />O su nuostolingomis šių metų akcijomis buvo atvirkščiai. Akcijų pasiūla smarkiai išaugo nuo lapkričio, nes jas skubėjo pardavinėti investuotojai, kad susimažintų metų pelną, tą matydami aktyviai šias akcijas pardavinėjo ir short selteriai. Visa tai stebint norinčiųjų pirkti nebuvo daug, o dar pridėkime bendrą neapibrėžtumą rinkose ir gauname, kad nuo lapkričio vidurio iki gruodžio vidurio daug ir taip smarkiai pigusių akcijų dar sugebėjo nupigti dešimtimis procentų.<br />Jeigu šiemet taip smarkiai išryškėjo mokesčių optimizavimo įtaka akcijų rinkoje, tai galima tikėtis ir labai stipraus sausio mėnesio efekto. Turėtų situacija apsiversti, kada 2021 m. pabaigoje pigusios akcijos gerokai lenkia rinką pagal grąžą, t. y. lyderiauja. Ir tupriešingai, kad stipriausios akcijos metų pabaigoje kaip FAANG turėtų rodyti prastesnę grąžą, nes iš ten pinigai ratuoja į kitus sektorius. Teko matyti statistiką, kad per paskutinius 15 metų nuo gruodžio vidurio iki vasario vidurio dėl mokesčių optimizavimo nupigusios JAV akcijos atneša vidutiniškai 12% didesnę grąžą už indeksą. Tad manau, kad 2022 m. pradžioje matysime labai platų akcijų ralį JAV akcijų biržoje. Situacija bus visiškai priešinga nei ta, kurią matėme lapkričio mėnesį ir pirmas tris gruodžio savaites.<br />Tik ir toliau esu labai pesimistiškai nusiteikęs dėl darbo iš namų akcijų, tokių kaip „Zoom Video Communications“, „Peloton“, „Roku“, „DocuSign“ ir panašiai. Nors manau, kad jos irgi atšoks bendrai dėl sausio mėnesio efekto, bet jeigu net omikron atmainos naujienos daugelio šių akcijų nesugebėjo prikelti, tai parodo, kad daug įstrigusių pardavėjų tik ir laukia tinkamesnės progos, kada gali parduoti šias akcijas.<br />Investuotojai jau tolumoje mato šios COVID-19 pandemijos ribojimų pabaigą. Omikron atmaina įnešė šiek tiek neaiškumo pačioje pradžioje, bet, remiantis dabartine informacija, tai tik dar greičiau priartina mus prie šios pandemijos ribojimų pabaigos. Šiandien, kai infliacija yra arti piko ir kai jau močiutės diskutuoja, ar kitais metais infliacija bus 10 %, tai kitų metų tema bus kaip stabdyti šalių ekonomikas nuo perkaitimo ir kaip mažinti spekuliacijas finansų rinkose.<br /><br />2021-12-20 RUSIJA ŽAIDŽIA ŽAIDIMĄ BE PRALAIMĖJIMO<br />Paskutinius du mėnesius tik ir girdėti kelios naujienos, kad elektros ar dujų kainos Europoje viršija rekordus, kad netrukus gali įvykti karas tarp Rusijos ir Ukrainos ir pabėgėlių krizė Baltarusijos pasienyje. Visur dalyvauja viena pagrindinė žaidėja - Rusija. Kviečiu paanalizuoti šią situaciją daugiau iš mūsų, kaip investuotojų, pusės.<br />Rusijai net nereikia pradėti atviro karo su Ukraina, 100 tūkst. Rusijos karių ir didelio masto karo ginkluotė prie Ukrainos sienos jau daro savo darbą. Tai sukurtas derybinis svertas lygioje vietoje. Jeigu Europos šalys didina sankcijas Rusijai, stabdo „Nord Stream 2“ ratifikavimą, tai Rusija riboja gamtinių dujų tiekimą į Europą, ką ir dabar matome. Viso to rezultatas-Europa dabar moka daugiau nei 10 kartų (!) didesnes kainas už gamtines dujas nei JAV. Rusija tiekia mažiau dujų į Europą, bet uždirba kur kas daugiau. Ilgalaikiai tikslai nepasiekti, bet papildomos pajamos kapsi į biudžetą.<br />Jeigu Europa bus linkusi deeskaluoti situaciją, tai Rusija užsitikrintų „Nord Stream 2“ ratifikavimą, taip dar labiau padidindama Europos priklausomybę nuo rusiškų gamtinių dujų. Be to, galima tikėtis ir kokių politinių nuolaidų (ne šiaip sau buvo išsiųsti reikalavimai JAV dėl NATO). Taip gamtinių dujų kainos kristų itin stipriai, bet Rusija pasiektų ilgalaikes pergales.<br />Taigi vien nuolatinės kalbos, kad karinis konfliktas gali įvykti, Rusijai jau yra labai naudingos. Europa turi būtinai daryti skubias ir dideles investicijas užsitikrindama energetinę nepriklausomybę bei energetinį saugumą. Vienas iš lengviausių sprendimų būtų neuždarinėti jau egzistuojančių atominių jėgainių. Be investicijų į žaliąją energetiką, reikia būtinai daugiau suskystintų dujų terminalų Europoje.<br />Reikia turėti omenyje, kad perėjimas prie atsinaujinančios energetikos infrastruktūros dar kuris laikas bus per lėtas, o energetiniai poreikiai tik didės. Be to, kitas ekonominis ciklas bus infliacinis ir matysime žaliavų kainas gerokai didesnes nei dabar, deja, šios kainos bus kur kas tvaresnės nei dabar. Pagal esamą pinigų kiekį ir minkštųjų aktyvų (angį, soft assets) kainas, fizinis turtas vis dar yra labai nuvertintas. Tarkim, ilgalaikė reali naftos kaina yra 300-500 JAV dolerių už barelį („J.P. Morgan“ skaičiavimu). Labai realu, kad tokias naftos kainas galime išvysti dar šio dešimtmečio pabaigoje. Dabartinės dujų kainos Europoje nėra tvarios trumpuoju laikotarpiu, bet šį dešimtmetį irgi, manau, pamatysime dar gerokai didesnes dujų kainas, jeigu Europos gamtinių dujų infrastruktūra nesikeis iš esmės.<br />Dabartinė energetikos krizė, priklausomybė nuo Rusijos energijos išteklių, itin griežti ir dažni COVID-19 ribojimai, neigiama įtaka iš Turkijos, kuri stačia galva eina link bankroto, tik dar labiau padidino mano įsitikinimą, kad Europa ir tam tikros besivystančios ekonomikos (pvz., Turkija) bus kitos krizės epicentras.<br />Dar reikia nepamiršti, kad Europos bankų sistema taip ir nesugebėjo užsiauginti pakankamai lašinių dėl neigiamos ECB politikos, o Europos ekonomika chroniškai neišnaudoja savo potencialo dėl itin aukšto nedarbo lygio, ypač tarp jaunimo. Tai yra įsisenėjusios problemos, kurios tikrai nepadeda sunkesnėse finansinėse situacijose.<br /><br />Tad nenuostabu, kad finansų rinkose yra įsivyravęs vadinamasis JAV išskirtinumas (angį. U.S. exceptionalism). Nors JAV BVP siekia mažiau nei 25 % pasaulinio BVP, JAV akcijų rinka sudaro net 44 % pasaulinės akcijų rinkos kapitalizacijos. Vien ką parodo faktas, kad tik „Apple“ rinkos vertė yra trečdaliu didesnė nei bendra Vokietijos akcijų biržoje listinguotų bendrovių kapitalizacija. Ir čia kalbama apie didžiausią Europos ekonomiką bei vienas didžiausių Europoje bendrovių.<br /><br />JAV siūlo itin diversifikuotą pasirinkimą, į ką galima investuoti, politinį ir energetinį saugumą bei itin dinamišką ekonomiką, kur viskas paremta kuo geresnių sąlygų užtrikri-nimu verslui, tad čia ir plaukia didžioji dalis pasaulinio kapitalo, o JAV tai leidžia augti ir toliau būti priekyje.<br /><br />Europos akcijos gal ir per pigios dabar, bet jomis prekiaujama su nuolaida nuo JAV konkurentų ne šiaip sau. Kokybiški dalykai ir turi kainuoti brangiau. Jeigu Europa sugebėtų tapti energetiškai nepriklausoma nuo Rusijos konkurencingomis pasaulinėmis kainomis, tai atspindėtų ir Europos akcijų vertės.<br /><br />2021-12-27<br /><br />EKONOMIKOS CIRKAS TURKIJOJE<br /><br />Jeigu šalyje įsisuko infliacinė spiralė, tai geriausias vaistas kovoje su tuo yra centrinio banko keliama palūkanų norma. Tai nepade</p><p>da iš karto, bet padidinus palūkanų normą iki tam tikros ribos infliacija pristabdoma. Tai veikia ir ypač paskutiniais metais daug besivystančių ekonomikų centrinių bankų dėl to ir kėlė palūkanų normas, kad pažabotų infliaciją. Bet Turkija sugalvojo padaryti finansinę revoliuciją ir daro viską priešingai, nei sako ekonominė logika.<br /><br />Vienas iš svarbiausių dalykų, kad centriniai bankai yra nepriklausomi nuo politinių sprendimų. Tačiau Turkijoje Recepas Tayyi-pas Erdoganas yra ne tik šalies prezidentas, bet defacto ir priima svarbiausius monetarinės politikos sprendimus. Taigi ponas Erdoganas pasakė, kad ekonomistai nieko neišmano ir kad su infliacija šalyje bus kovojama mažinant centrinio banko palūkanų normą. Čia tas pats, kas sakyti, kad gaisrą galima užgesinti pilant benzino, o ne vandens.<br /><br />Taigi Turkijos centrinis bankas per kelis kartus nurėžė palūkanų normą nuo 19 iki 14 % (!). Dėl tokių sprendimų ne tik infliacija pradėjo labiau didėti, bet ir Turkijos valiuta stipriai nuvertėjo. Jeigu pasižiūrėsime į Turkijos liros ir JAV dolerio poros kurso grafiką, tai jis primins daugelio kriptovaliutų svyravimus. Per pastaruosius metus USD/TRY kursas buvo ir 6,89, ir dar ne per seniausiai 18,35, o dabar kažkiek stabilizavosi ties 11-12 riba.<br /><br />Pradžioje Turkijos centrinis bankas bandė stabilizuoti savo valiutą pirkdamas rinkoje Turkijos lirą ir parduodamas užsienio valiutą, bet problema ta, kad Turkijos centrinio banko užsienio valiutos rezervai yra neigiami. Todėl Turkija ėmėsi paskutinio šiaudo - prisiimti riziką nacionaliniu biudžetu, kad stabilizuotų šalies valiutos kursą. Planas gana paprastas, tarkim, jeigu Turkijos gyven-<br /><br />tojas padeda indėlį su 15 % palūkanų norma, bet per indėlio laikotarpį Turkijos lira, palyginti su JAV doleriu, nuvertėja apie 20 %, tai šį 5 % skirtumą turėtų padengti pati Turkijos vyriausybė. Po tokio sprendimo Turkijos lira gerokai pabrango. Tai stabilizavo situaciją trumpuoju laikotarpiu, bet ilguoju laikotarpiu gerokai padidino Turkijos bankroto riziką. Jeigu grius Turkijos lira, tai nutemps paskui save ir visą Turkijos ekonomiką.<br /><br />Ir Turkija sugalvojo dar vieną būdą, kaip kovoti su infliacija. Infliacijos policija! Taip, policijos pareigūnai keliauja į turgus, parduotuves ir tikrina kainas. Jeigu įtaria, kad kai kurių produktų ar paslaugų kainos yra per didelės, tai šios turi būti sumažintos, kitaip grės administracinės baudos ar netgi kalėjimas. Teisybės dėlei reikia paminėti, kad ši priemonė pradėta naudoti Turkijoje dar 2018 m. Aišku, tai nė kiek nepadeda mažinti kainų, nes jeigu konservų kainos yra per didelės, tai reikia nubausti ne tik parduotuvės savininką, bet ir tuos, kas pagamino konservus, kas gamino aliuminį, kas gamino etiketes, didmenininkus. Plačiau žvelgiant, dėl kainų spekuliacijų gali pradėti bausti visą pasaulį.<br /><br />Viską, kas dabar vyksta su Turkijos ekonomika, galima drąsiai pavadinti ekonomikos cirku. Sprendimai priimami remiantis Turkijos prezidento ego, o ne logika. Jeigu Turkija ir toliau laikysis tabu dėl palūkanų normų kėlimo, tai ir toliau važiuos tiesiu taikymu link šalies bankroto ir visiško ekonomikos chaoso. Reikia šią situaciją atidžiai stebėti, nes tai gali tapti juodąja gulbe finansų rinkoms. Jeigu kitados Graikija sugebėjo šitaip šokdinti finansų rinkas, kodėl to negali padaryti Turkija? ■<br />•# Rusijos prezidentas V. Putinas ir Prancūzijos prezidentas E. Macronas.</p><p>■# Turkiją reikia atidžiai stebėti, nes šios šalies ekonomikos kolapsas gali tapti juodąja gulbe finansų rinkoms.</p>","2022-01-07 00:00:00"
"42586886","337491","KAM tema: Kibernetinis saugumas [i]","Duomenų nutekinimai ir įsilaužimai: specialistė paaiškina, kaip to išvengti","Duomenų nutekėjimas ir sistemų sutrikdymai dėl kibernetinių atakų kasmet auga. Distributor.lt pardavimų vadovė Lina Merkienė pastebi, kad duomenų nutekėjimas, apibrėžiamas kaip „neteisėtas informacijos perdavimas iš organizacijos vidaus išoriniam (-iems) gavėjui (-ams)“, 2020 m. visame pasaulyje išaugo net 492 proc.. Pasak specialistės, norint užkirsti kelią kibernetinėms atakoms, labai svarbu žinoti savo organizacijos silpnąsias saugumo vietas ir tam yra reikalingi procesai ir įrankiai, kurių tikslinė paskirtis būtų šalinti pažeidžiamumus ir užkirsti kelią galimoms kibernetinėms atakoms, dėl kurių organizacijos gali patirti didelius nuostolius, sąlygotus duomenų praradimo arba sistemų sutrikdymo.<br /> „Pažeidžiamumų analizės ir vertinimo įrankiai, tokie kaip „F-Secure Elements Vulnerability Management“, suteikia organizacijoms galimybę nustatyti, suskirstyti į kategorijas ir valdyti pažeidžiamumus. Tai apima nesaugias sistemos konfigūracijas arba trūkstamas pataisas, taip pat kitus su saugumu susijusius atnaujinimus sistemose, tiesiogiai prijungtose prie įmonės tinklo, nuotoliniu būdu arba debesyje“, – pasakoja L. Merkienė.<br /> Platesnės paskirties pažeidžiamumų šalinimo įrankiai taip pat gali suteikti organizacijai informaciją ir apie teisės aktų laikymosi pažeidimus (pvz. GDPR ir PCI) ar asmens tapatybę identifikuojančios informacijos(angl. PII) pažeidžiamumus. Kiekvienais metais organizacijos atranda tūkstančius naujų kibernetinio saugumo pažeidžiamumų, reikalaujančių pataisyti savo operacines sistemas ir programas bei perkonfigūruoti tinklo saugos nustatymus. Tačiau neretai organizacijoms pritrūksta patikimos pažeidžiamumų valdymo programos ir jie nespėja laiku atlikti pvz. pataisų diegimo. Ponemono instituto duomenimis, beveik 60 proc. kibernetinio saugumo pažeidimų būtų galima visiškai išvengti, kadangi jie atsiranda dėl to, jog  įmonės nesugeba laiku pataisyti žinomų pažeidžiamumų naudodami lengvai prieinamas pataisas.<br /> „Organizacijai, siekiančiai išlikti saugiai šiandieniniame kibernetiniame nuolatinių grėsmių pasaulyje, reikia pažeidžiamumų valdymo sprendimo, kuris nuolatos vykdytų įmonės IT turto pažeidžiamumų vertinimą ir padėtų sutaupyti laiko IT komandai. Mūsų įmonė ne tik atstovauja tokios programinės įrangos gamintojus Lietuvoje, bet ir padeda pasirinkti tinkamiausią sprendimą atitinkantį konkrečius poreikius. Taip pat nemokamai padedame atlikti sprendimų diegimą ir teikiame konsultacijas. Todėl, norint pradėti naudotis specializuotais pažeidžiamumų žvalgymo sprendimais, pradžioje labai svarbu pasirinkti tinkamą teikėją, kuris ne tik parduos, bet ir suteiks reikiamą pagalbą,“, – apibendrina L. Merkienė.<br /> Kaip veikia pažeidžiamumų valdymo įrankiai?<br /> Pažeidžiamumo įrankiai yra skirti aktyviai ieškoti trūkumų, nuskaityti ir nustatyti tinklo pažeidžiamumus ir pateikti pasiūlymus, kaip ištaisyti situaciją, kad būtų sumažintas būsimų saugumo pažeidimų potencialas, kad organizacija galėtų būti vienu žingsniu priekyje įsilaužėlių. Kai kurie pažeidžiamumo valdymo įrankiai ne tik siūlo sprendinius, kaip pašalinti galimas kibernetinio saugumo grėsmes, bet ir geba identifikuoti aptiktų pažeidžiamumų grėsmių lygius, o tai leidžia IT komandoms teikti pirmenybę svarbiausioms problemoms, kurias pirmiausia reikėtų išspręsti. Dalis įrankių netgi geba automatiškai pašalinti tam tikras spragas, pritaikydami pataisas ir atlikdami kitus pataisymus.<br /> Pažeidžiamumo valdymo įrankių privalumai<br /> Laiku aptinkami tinklo, organizacijos infrastuktūros ir kt. pažeidžiamumai gali ženkliai padidinti jūsų organizacijos saugumo lygį, kovoje su kibernetiniais nusikaltėliais ir padėti išvengti didelių finansinių praradimų.<br /> Pažeidžiamumų valdymo sprendimai suteikia organizacijoms galimybę įgyvendinti pažeidžiamumų valdymo planą ir turėti priemones, skirtas reguliariam pažeidžiamumų nustatymui bei svarbiausių ir didžiausios rizikos pažeidžiamumų pašalinimui.<br />  <br /> Pažeidžiamumų nuskaitymo ir valdymo sprendimų įdiegimas organizacijoje taip pat yra būtini, siekiant užtikrinti, kad būtų laikomasi tarptautinių saugos standartų. L. Merkienės teigimu, vienas iš plačiausiai naudojamų standartų ISO 27001, pateikia kibernetinio saugumo valdymo gaires, įskaitant pažeidžiamumų valdymą bei informacijos saugumo rizikos vertinimą.<br /> Pažeidžiamumo valdymo procesas<br /> Kiekvienas atsiradęs naujas pažeidžiamumas kelia pavojų jūsų organizacijai, todėl labai svarbu įmonėje įgyvendinti pažeidžiamumų valdymo procesą, kad būtų galima greitai ir reguliariai nustatyti ir pašalinti pažeidžiamumus. Įprastai, pažeidžiamumų valdymo procese yra keturi etapai:<br /> Pirmiausia reikalinga nustatyti visus pažeidžiamumus, kurie egzistuoja visoje jūsų IT aplinkoje. Tai apima kompiuterius, mobiliuosius įrenginius, ugniasienes, spausdintuvus, duomenų bazes, serverius ir kt. Kiekviename šaltinyje tiriamos galimos pažeidžiamumo sritys, pvz.: — įdiegta programinė įranga; — operacinė sistema; — vartotojų abonementai; — sistemos konfigūracijos; — atviri prievadai; — ir t.t. Norint tai padaryti kokybiškai, reikia rasti tinkamus kiekvieno pažeidžiamumo skanavimo įrankius. Identifikavimas yra svarbi pažeidžiamumų valdymo dalis, kuri tampa vis sudėtingesnė, nes įmonių IT aplinka tampa vis platesnė, sudėtingesnė ir tarpusavyje susijusi.<br /> Nustačius sistemos pažeidžiamumą, pirmiausia reikalinga įvertinti jos keliamą riziką ir nuspręsti, kaip ją valdyti. Gali būti, kad nuskaitymas atskleidė tūkstančius galimų silpnų vietų, tačiau kai kurie pažeidžiamumai kelia didesnę riziką nei kiti. Todėl labai svarbu turėti galimybę pasirinktame pažeidžiamumų valdymo sprendime matyti pateikiamą skaitmeninį pažeidžiamumo vertinimo balą. Taip pat svarbu žinoti, ar jūsų nustatyti pažeidžiamumai nėra nustatyti klaidingai.<br /> Ištaisymas. Nustačius ir įvertinus pažeidžiamumus, organizacijos IT komanda turi apsibrėžti prioritetus ir imtis pažeidžiamumų šalinimo veiksmų. Teisingai pasirinktas pažeidžiamumų valdymo įrankis, greičiausiai, pateiks rekomendacijas skirtas aptiktų pažeidžiamumų šalinimui, tačiau pasirinkti tinkamas strategijas teks IT komandai. Praktikoje dažniausiai egzistuoja 3 bendri keliai, susiję su pažeidžiamumų šalinimu: 1. Pilnas pažeidžiamumo ištaisymas, užkertant kelią pažeidžiamumo išnaudojimui. 2. Pažeidžiamumo sušvelninimas, kuomet papildomomis priemonėmis sušvelninama pažeidžiamumo išnaudojimo tikimybė. Tai paprastai laikoma laikinu sprendimo būdu, kol organizacijoje atrandamos galimybės ir priemonės pilnam pažeidžiamumo ištaisymui. 3. Pažeidžiamumo toleravimas, kuomet pripažįstamas ir toleruojamas pažeidžiamumas.  Paprastai organizacijose pažeidžiamumai toleruojami tik tais atvejais, kuomet pažeidžiamumo pašalinimo išlaidos yra daug didesnės nei poveikis, kurį jis padarytų verslui, jei būtų išnaudotas. Baigę pažeidžiamumų taisymo procesą, būtina atlikti pakartotinį nuskaitymą, siekiant nustatyti, ar pažeidžiamumai buvo visiškai pašalinti.<br /> Reguliariai atliekant pažeidžiamumų vertinimą, organizacija lengvai galės gauti daugiau informacijos apie naudojamo pažeidžiamumų valdymo sprendimo efektyvumą, greitį, įsivertinti jo atsiperkamumą, galiausiai įsivardinti organizacijos trūkumus. Dauguma pažeidžiamumų valdymo sprendimų suteikia galimybę eksportuoti duomenis į organizacijai priimtinas ataskaitos formas. Nuoseklus ataskaitų generavimas padeda organizacijos IT saugos komandai laikytis pagrindinių jūsų įmonės rizikos valdymo plano veiklos rodiklių ir reguliavimo reikalavimų.<br /> L.Merkienė neslepia, kad pažeidžiamumų valdymas yra sudėtingas procesas, o norint turėti efektyvų pažeidžiamumų valdymo procesą, reikalingas nuoseklumas ir nenutrūkstamas pažeidžiamumų žvalgymo procesas. „Periodinių skanavimų ir pažeidžiamumų pataisymų nepakanka, todėl neapsunkinat savo IT saugos komandos, patikimiausias ir efektyviausias būdas nuolat valdyti pažeidžiamumus — automatizuotų įrankių naudojimas. Šiandienos inovatyvūs sprendimai gali supaprastinti ir automatizuoti pažeidžiamumų valdymo procesą, suteikiant organizacijai galimybę pagerinti saugumą ir sumažinti kibernetinių grėsmių riziką“, – apibendrina kibernetinio saugumo sprendimų specialistė.<br />  <br /> Vienas iš tokių sprendimų yra  „F-Secure Elements Vulnerability Management“, kurį galima rasti ir Distributor.lt el. parduotuvėje. Tai yra visapusiškas, lengvai diegiamas,  pažeidžiamumų aptikimo ir valdymo sprendimas, apimantis jūsų tinklo, IT turto, giliojo žiniatinklio ir atitikties saugumo standartams sritis.  Jis automatiškai praneša apie tokias veikas kaip prekės ženklo pažeidimai, trečiųjų šalių apgaulės ir sukčiavimo svetainės. Daugiau informacijos: https://www.distributor.lt/pazeidziamumu-valdymas/f-secure-pazeidziamumu-valdymas/f-secure-elements-vulnerability-management/Product.aspx?ItemID=18640","2022-01-05 09:46:41"
"42578285","337491","KAM tema: Kibernetinis saugumas [i]","Sukčiavimai ir jų prevencija – finansinių ir kitų institucijų dėmesio centre","Spartūs pokyčiai įvairių verslų veikime, ypač pasaulinės pandemijos kontekste, verčia vis atidžiau ir atsakingiau žvelgti į nuotoliniu būdu teikiamas paslaugas. Pamažu tampa akivaizdu, kad vien tik laikytis tarptautinių reguliacijų finansinėse ir kitose industrijoje nebepakanka - siekdamos apsisaugoti nuo sukčių, įmonės įsipareigoja užbėgti įvykiams už akių ir daryti daugiau nei privaloma įstatymiškai. Apie būdus apsisaugoti nuo sukčių pranešime komentuoja „A.ID"", „iDenfy"" ir „ESET"" atstovai.<br />Pasaulyje ir toliau augant sukčiavimo atvejams, dabar tampa svarbiau nei bet kada susirūpinti savo verslų saugumu ir užkirsti kelią nusikaltėliams. Pasaulio valstybės jau reguliuoja finansų ir daugelį kitų industrijų įvairiomis prevencinėmis priemonėmis, pavyzdžiui, kliento pažinimo, pinigų plovimo prevencijos ir kitomis.<br />Šios reguliacijos įpareigoja įmones žinoti ir kreipti dėmesį į tai su kokiais asmenimis ar organizacijomis jos bendradarbiauja. Taisyklių nepaisymas įmonėms gali užtraukti didžiules baudas bei neigiamai paveikti jų reputaciją. Tai - ne vienintelė priežastis, dėl ko laikytis reguliacijų yra svarbu. Šiandien dauguma kompanijų supranta savo klientų duomenų saugumo svarbą ir prisiima atsakomybę už nepriekaištingą šių duomenų saugojimą.<br />Vis dėlto, incidentų išvengti pavyksta toli gražu ne visada. Pasak pasaulinės kibernetinio saugumo kompanijos „ESET"" IT inžinieriaus ir kibernetinio saugumo eksperto Ramūno Liuberto, Lietuvoje sparčiai auga tikslinių, didelio masto kibernetinių atakų kiekis, kurių aukomis vis dažniau tampa įvairios įmonės. Remiantis „ESET"" telemetrijos duomenimis, mūsų šalyje dominuoja ""Adware"" tipo kenkėjai, kuriuos naudojančių kibernetinių nusikaltėlių tikslas - įsilaužti į verslo ar namų ūkio tinklą ir jų vartotojų įrenginius, juos valdyti bei rinkti asmeninę informaciją. Šie kenkėjai sudaro net 43 proc. visų aptiktų įvykių. Beveik trečdalis aptikimų susiję su bandymais perimti nuotolinę prieigą. Ramūnas Liubertas taip pat pastebi, kad Lietuvoje smarkiai išaugo ir tiekimo grandinių kibernetinės atakos, pasižyminčios „Phishing"" tipo sukčiavimu - lyginant su 2021-aisiais, tokių atakų skaičius šalyje išaugo 50 proc.<br />Lietuvoje taip pat turime skaudžių duomenų nutekėjimo pavyzdžių - tikriausiai dauguma prisimename kaip šių metų vasarį kibernetiniai nusikaltėliai paviešino dalies šalyje registruotų „CityBee"" klientų duomenis. Taip pat verta paminėti lažybų bendrovės „Orakulas"", pažinčių svetainės „darnipora.lt"" bei piratinės filmų svetainės „filmai.in"" atvejus. Kibernetinių atakų metu buvo paviešinti šimtų tūkstančių šių platformų vartotojų duomenys.<br />„Nepaisant to, jog ne visada galime apsisaugoti nuo kibernetinių atakų ir duomenų nutekėjimo, nusikalstamą veiklą galime stabdyti tolimesniuose žingsniuose,"" - situaciją komentuoja „A.ID"" vyriausiasis direktorius Justinas Kaminskas - „Diegdami atitinkamus saugiklius galime apsaugoti įmones ir jų klientus nuo sukčių, kurie siekia nutekintus duomenis naudoti piktiems tikslams įgyvendinti.""<br />„A.ID"", įmonė dirbanti pinigų plovimo prevencijos srityje, pasiryžo paversti reguliacijų laikymos priemones patikimomis ir lengvai prieinamomis industrijoms, kurioms šios direktyvos galioja. Įmonės misija - sukurti ir išlaikyti pasitikėjimą tarp klientų ir finansinių paslaugų sektoriaus. Organizacija savo klientams siūlo paslaugą, leidžiančią laikytis pinigų plovimo prevencijos ir kliento pažinimo reguliacijų, taip apsaugant verslus ir jų klientus nuo sukčių.<br />„Visos įmonės, ypač veikiančios finansinėje industrijoje, turėtų būti suinteresuotos pažinti savo klientus. Verslams taip pat itin svarbu užtikrinti abipusį pasitikėjimą. Patikima asmens tapatybės patvirtinimo sistema - puikus to pavyzdys, leidžiantis įmonėms jaustis saugesnėms. Na, o jų klientai savo ruožtu taip pat gali pasitikėti organizacija, žinodami, kad ji į saugumo reikalavimus žvelgia rimtai ir atsakingai,"" - komentuoja asmens tapatybės paslaugą teikiančios įmonės „iDenfy"" vadovas Domantas Čiuldė - „Siekdami padėti verslams kurti tokio pobūdžio ryšius, „iDenfy"" suteikėme misiją pinigų plovimo ir sukčiavimo prevencijos priemones paversti prieinamas ir lengvai pasiekiamas visiems.""<br />Tarp „iDenfy"" ir „A.ID"" vertybių bei misijų galima įžvelgti daugybę sutapimų. Todėl nenuostabu, kad šios įmonės nusprendė tapti partnerėmis. Kovoje prieš sukčius bendradarbiavimas tampa vienas svarbiausių ginklų, o jėgas sujungusios organizacijos galės tai įrodyti teikdamos pinigų plovimo ir sukčiavimo prevencijos priemones verslams, kuriems šias paslaugas gauti yra ne tik reikalinga, bet ir svarbu.<br />Apie iDenfy<br />iDenfy teikia nuotolinę tapatybės patvirtino paslaugą finansų, ekonomikos dalijimosi, žaidimų, transporto ir kitoms industrijoms. Įmonė stengiasi savo partneriams užtikrinti paslaugų teikimą atitinkantį pačius aukščiausius standartus. 2018-aisiais organizacijai buvo suteiktas „Lietuvos startuolio"" titulas. 2019-aisiais įmonė tapo „Kauno miesto startuoliu"", 2020-aisiais laimėjo „Fintech metų startuolio"" apdovanojimą, o 2021 buvo apdovanoti „Baltijos Asamblėjos"" prizu.","2022-01-04 16:32:00"
"42570295","337491","KAM tema: Kibernetinis saugumas [i]","Metų kraitis: kuo 2021-aisiais pasipildė Biržų krašto muziejaus „Sėla“ fondai (II)","Vis dar apie nuotraukas<br /><br />Biržų krašto muziejaus „Šėla“ fotografijų rinkinys pasipildė bene gausiausiai (jei neskaičiuotume archeologų perduotų artefaktų). Jau buvo apžvelgtos didžiausios dovanos, tačiau į muziejų pateko ir nuotraukų, keliavusių sudėtingesniais keliais: per tarpininkus ar perduotų muziejui išpildant jau iškeliavusiųjų Anapilin valią.<br /><br />Muziejaus bičiulis, šviesaus atminimo Borisas Januševičius, sutikus nuotraukų savininkei Irenai Turlienei, perdavė Petro ir Zuzanos Dagių iš Jokūbiškio k. palikuonių - Otilijos Ivanauskienės ir Elžbietos Turlienės, jų šeimos, giminės ir draugų fotografijas (XX a. I-II pusė). Elžbieta Dagytė Turlienė (1900-1977) ištekėjo už mašinisto Mykolo Turlos. Įsigijęs nuosavą kuliamąją mašiną bei įsirengęs vilnų vėlimo ir spaudimo dirbtuves Mykolas vertėsi neblogai. Jo brolis Jokūbas (1877-1950) Biržuose turėjo nuosavą lentpjūvę. Elžbieta su Mykolu gyveno Kudirkos g. 18 nuosavame name. Jiedu užaugino du sūnus: Joną ir Petrą. Petras 1967 metais baigė Leningrado užnugario ir transporto karo akademiją, 1975 metais - Generalinio štabo karo akademiją Maskvoje, po to tarnavo Baltarusijos ir Uralo karo apygardose, dirbo VDR, Kuboje, užsitarnavo generolo majoro laipsnį (nuotraukos pas B. Januševičių pateko iš jo žmonos Irenos).<br /><br />Papilio krašto gyventojos Geno-vefos Pavilonienės (Rinkevičiūtės) nuotraukų albumą, išsaugotą jos dukterėčios Janinos Kubilienės, šios giminaičiai perdavė po Janinos mirties, vykdydami velionės valią. Albume įdomios prieškarinio Papilio nuotraukos, nemažai fotografuotų Juozo Dambrausko (dainininkės Birutės Dambrauskaitės tėvo), vienoje nuotraukoje ir Papilio dvaro panelė Irena de Šuazel-Gufje, nusifotografavusi su Rinkevičių mergaitėmis, kitoje - pats fotografas J. Dambrauskas Papilio dvaro fone. Velionės noras buvo muziejui perduoti ir pačios siuvinėtus paveikslus (Lietuvos ir Biržų krašto bažnyčios, Biržų pilies rūmai), taip pat su ja bendravusioms muziejininkėms buvo pažadėta muziejui palikti tautodailininko Vytauto Masiulio paveikslus, puošusius Janinos butą Biržuose. Viską muziejui perdavė velionės valią pildę giminaičiai.<br /><br />Iškeliavus Anapilin režisierei, aktorei G. Dauguvietytei, jos palikimo reikalais rūpinosi patikėtinis, kuris biržiečius į velionės butą pakvietė neišsyk, pirmiausia bendravo su respublikiniais muziejais, esančiais Vilniuje. Džiaugiamės, kad į Galinos tėvo, režisieriaus, Boriso Dauguviečio žemę galėjome parvežti nors dalelę šios šeimos atminimo ženklų, kurių vertingiausias - nuotraukų albumas. Albume ir Galinos vaikystės, jaunystės nuotraukos, kelios paties Boriso Dauguviečio, jo antrosios žmonos (Galinos mamos) Nelės Vosyliūtės fotografijos.<br /><br />Ir apie nuotraukų detektyvus...<br /><br />Dvi nuotraukos, atneštos senų daiktų perpardavėjo, įsuko į ilgoką paieškų ir naujų atradimų ratą. Dviejose nuotraukose, anot jas įsigyti pasiūliusio asmens, - Kupreliškio žydų vaikai. Gavę nuorodas į buvusią nuotraukų savininkę, bandėme išsiaiškinti nuotraukose esančių vaikų pavardes, tačiau jų buvusi šeimininkė Olga nieko pasakyti negalėjo. Nuotraukos buvo iš jos a.a. vyro Jono Lapienės įmotės Eugenijos Kaščiukienės, tarnavusios vienoje Kupreliškio žydų šeimoje, albumo. Nieko pasakyti negalėjo ir Jono sesuo Elė, tik kad mamytė (taip vadino ją užauginusią įmotę) tarnavo Kupreliškyje pas žydus ir buvo labai vertinama, šeimininkė netgi buvo padovanojusi Eugenijai skrybėlaitę su vualiu, kurią Elė, būdama nedidelė mergaitė, mėgdavusi pasimatuoti.<br /><br />Nepavyko tąsyk išrišti fotografijų detektyvo (vėliau Muziejų pasiekė žinios, kad vienoje nuotraukoje žydų šeimos iš Kvetkų vaikai), bet timptelėjus už siūlo galo atsivėrė durys į naujus lobius. Muziejus iš Olgos Lapienienės (buv. Ajutytė), gimusios Šakiškio k. (dab. Papilio šen., buv. Papilio valsčiaus, Pandėlio r.), įsigijo vertingos etnografinės tekstilės - dalį Olgos mamos ir močiutės sesers kraičio (XIX a. pab. - XX a. pr.). O lankantis Olgos svainės Elės Krisiukėnienės namuose Beržinių k., bandant ieškoti informacijos apie Kupreliškio žydų šeimą, vartant nuotraukų albumus, šeimininkė atsiminė namuose esant ir buvusios šių namų šeimininkės Otilijos Pelanienės (Dagytės), kilusios iš Ivoniškio (N. Radviliškio vlsč.), Biržų gimnazijos 1932 m. laidos absolventės, agronomės, palikimo. Jos 2 albumai bei originalaus įrišimo religinio turinio knyga saugiai gulėjo namo palėpėje. Vienas XX a. pr. albumas - vizitinėms ir kabinetinėms fotografijoms, juoda oda aptrauktu viršeliu, pagražintas geltono metalo ornamentinėmis dekoracijomis, paauksuotais lapų kraštais, su užsegimu. Vertingiausios jame senosios fotografijos, kuriose ir išradėjo Jurgio Trečioko, Petro Dagio šeimos, kitų neidentifikuotų ev. reformatų bendruomenės asmenų. Tačiau informatyvios ir XX a. 2-os pusės mėgėjiškos nuotraukos (kaimo aplinka, tremtinių iš Intos atsiųstos fotografijos). Kitame - XX a. 7-8 deš. albume Otilijos Dagytės (Pelanienės) šeimos, giminaičių, namų aplinka, gimnazijos mokslo draugai.<br /><br />Šeimos relikvijos ir atsiminimai<br /><br />2020 metais muziejuje buvome surengę išradėjo Jurgio Trečioko sūnaus Vytauto (architekto, dailininko), emigravusio į Kanadą, ir dukros Irenos Trečiokaitės-Žeben-kienės darbų parodą (iš Alytaus ir Biržų muziejų fondų), o šiais metais į muziejų pateko ne tik jau minėtos šios šeimos nuotraukos, bet ir dau-<br /><br />giau įdomių artefaktų, liudijančių ir pasakojančių šeimos istoriją. Virginija Noreikienė iš Panevėžio perdavė enciklopedijos „Meyers Kleines Lexikon (Mejerių mažoji enciklopedija)“ tritomį, išleistą Leipcige 1936 m. (vok. k.) Šiomis knygomis intensyviai naudojosi (jos būdavo namuose visada po ranka) pateikėjos pusseserės Valentinos Trečiokaitės (Pigagienės), gyvenančios Vilniuje, tėvas Romualdas Trečiokas (1908-01-14 Biržai - 2005-08-01 Kaunas), Vytauto ir Irenos brolis. Jis buvo karininkas, inžinierius, pedagogas (gabus matematikas), labai domėjosi muzika.<br /><br />Smagu, kai kraštiečiai muziejui dovanoja savo gyvenimo dalį - savo darbus. Biržuose gimęs geografas, okeanologas, habilituotas gamtos mokslų dr. profesorius Rimas Zaromskis muziejui padovanojo savo parašytas knygas ir atsiminimus apie gimtuosius Biržus, savo šeimą. Rankraštį su atsiminimais apie gimtąjį Ubiškių kaimą muziejui perdavė Dalė Jakubauskienė (Variakojytė).<br /><br />Namuose, kur vertinamas spausdintas žodis, buvo išsaugoti keli laikraščio „Naujosios Biržų žinios“ egzemplioriai (1942-1943 m.). Mamai Irenai Griciūnienei (1931-2018), dirbusiai istorijos mokytoja Vabalninko žemės ūkio mokykloje, priklausiusius leidinius muziejui padovanojo Jūratė Laisvūnė Šatienė („Aušros“ pagr. mokyklos lietuvių kalbos mokytoja). Vėliau į muziejų pateko dar vienas „Naujųjų Biržų žinių“ rinkinys: 1942-1944 m. komplektus muziejui perdavė Žemaičių muziejaus „Alka“ padalinio - Žemaičių vyskupystės muziejaus - vedėjas Antanas Ivinskis.<br /><br />Nelabai vertiname to, ką turime šiandien savo namuose, tačiau kiekvienas daiktas prabėgus keletui dešimtmečių jau gali tapti praėjusio laiko atspindžiu, tad smagu, kai mamų, tetų, močiučių daiktai išsaugomi ir pasiūlomi muziejui, kur jau patyrusi muziejininko akis išsyk pamato, kas galėtų kalbėti ateities kartoms. Džiaugiamės, kad Virginija Navickaitė (gyv. Biržuose) pasidalino savo šeimos moterų relikvijomis: motinos Emilijos Tamošiūnaitės - Navickienės (1916-2010) ir jos seserų Elenos ir Onos Tamošiūnaičių rankdarbiais, papuošalais, sagomis, kosmetikos dėžutėmis ir kt. asmeniniais daiktais. V. Navickaitė jau ir ankstesniais metais yra muziejaus rinkinius papildžiusi vertingais eksponatais, vienas jų - labai retas - generolo Maksimo Katchės laidotuvių procesijos 1933 m. Biržuose nuotrauka. Pateikėjos motinos (kuri Katchės šeimoje ir tarnavo) brolis Petras šioje laidotuvių procesijoje vedė žirgą.<p>Į rinkinius papuolė ir Nakties muziejuje „Dvarų kultūra: ieškokite moters!“ renginio metu eksponuoti žavių Biržų moterų papuošalai - jų dovana muziejui. Papuošalų kolekciją taip pat papildė Vaidoto Markevičiaus pasiūlytos muziejui įsigyti moteriškos puošmenos. Tai XX a. 2-os pusės Lietuvos dailės dirbtuvių gaminiai - gintariniai metalu pagražinti papuošalai, reprezentuojantys ano laiko madą.<br />Neretai muziejai vertingus artefaktus perka iš kolekcininkų. Nemažai eksponatų, tapusių svarbia ekspozicijų dalimi, teko įsigyti iš kolekcininko, tarptautinio bibliotekininkų technologijų specialisto, vilniečio Aleksandro Kubilo (1928 -2021), po kurio mirties jo sūnus Darius perdavė muziejui saugoti artefaktų, susijusių su garsaus kolekcininko asmenybe.<br /><br />Išsaugotas religinis Biržų krašto paveldas<br />Religinio paveldo rinkinius taip pat papildė nemaža kolekcija, patekusi iš Biržų Šv. Jono Krikštytojo parapijos. Kolekcijoje bažnyčios jau nebevartojami liturginiai reikmenys, litografijos, leidiniai. Į rinkinius taip pat įrašytos kun. Antano Balaišio bibliotekos įvairaus turinio knygos.<br />Bene netikėčiausi ir vieni unikaliausi šiais metais į muziejaus rinkinius patekę artefaktai - Aulių kaimo evangelikų reformatų bendruomenės laidojimo reikmenys: audiniai, žvakidės, skrynia-katafalkas (XX a. 1 p.), saugoti Jono Kregždės namuose Auliuose. Audiniai ir medžio dirbiniai - rankų darbo. Be įprastų reikmenų, reikalingų šarvojimui, į muziejų pirmą kartą pateko apdarai, skirti karstą vežantiems dviem arkliams „aprengti“ - gūnios ir galvos apdangalai. Unikalus, gerai išsaugotas laidojimo reikmenų rinkinys, šiandien jau praradęs savo tiesioginę paskirtį ir tapęs kaimo istorijos paveldo dalimi, įsigytas iš Aulių kaimo gyventojo, ankstesnio saugotojo sūnaus Sigito Kregždės. Už nuorodas į šį unikalų rinkinį esame dėkingi Algirdui Nastopkai.<br />Dar vienas prieštaringus jausmus keliantis rinkinys šiuo metu yra eksponuojamas muziejuje. Tai Skrebiškių kapinių koplyčios Kraštų dvaro savininkų dvarininkų Koscialkovskių giminės laidojimo rūsio radiniai. Sovietmečiu išniekintą kapavietę skrebiškiečiai, istorijos mylėtojos, kraštotyrininkės Marijos Undzėnienės iniciatyva, sutvarkė, surinktus palaikų likučius perlaidojo (karstas užmūrytas vienoje iš kriptų), o kitus radinius: įkapių detales (batų, drabužių fragmentus, sagas), sarkofagų/karstų kojas ir kt. metalines detales bei kapų plėšikų įrankį perdavė saugoti muziejui. Šiuo metu viskas eksponuojama Biržų pilies arsenalo vienoje iš ekspozicinių salių.<br /><br />Naujausiųjų laikų istorijos reprezentantai<br />Vienas ryškiausių čia ir dabar vykstančio politinio gyvenimo atspindžių yra rinkimų medžiaga, kuri ateityje taps tikrai įdomiu tyrinėjimų objektu, galinčiu atskleisti mūsų visuomenę daugeliu aspektų. Tad kaip ir po kiekvienų rinkimų, surinkta ir Lietuvos Respublikos Seimo rinkimų (2020 m. spalio 11 d. ir spalio 25 d.) Sėlos vakarinėje (Nr. 48) apygardoje rinkiminė medžiaga iš įvairių partijų būstinių ir Biržų rajono savivaldybėje buvusios Sėlos vakarinės rinkimų apygardos komisijos.<br />Renkant 1991-ųjų Sausio 13-osios prisiminimus, ne vienas įvykių dalyvis pasidalino savo to laikmečio portretinėmis fotografijomis, kiti - ir dokumentais, daiktais. Virginijus Morkvėnas, nuo 1990 m. tarnavęs Lietuvos krašto apsaugos Biržų padalinyje, 1991 m. sausio įvykių ir rugpjūčio pučo metu saugojęs Lietuvos Aukščiausiąją Tarybą, į muziejų atidavė Lietuvos Respublikos piliečio pažymėjimą, kuris galiojo kaip asmens tapatybės dokumentas ir Lietuvos Respublikos Aukščiausios Tarybos išduotą leidimą gynėjams įeiti į Parlamento rūmus. Kitas Parlamento gynėjas, buvęs Biržų užkardos patrulinės tarnybos baro pamainos viršininkas (paskirtas 1991 m. balandžio mėn. 4 d.) muziejui atidavė saugoti to laikmečio relikvijas: uniformos batus ir iš omonininkų sudeginto Germaniškio pasienio posto degėsių surinktus varžtus.<br />Lietuvos KASP (Krašto apsaugos savanorių pajėgų) skirtingų laikotarpių tarnybinės aprangos pavyzdžių, surinktų iš skirtingų šaltinių, muziejui perdavė saugoti kraštietis, vyr. leitenantas Vidmantas Kuprevičiaus, tarnavęs KASP 2000-2015 m. ir 2017-2020 m.<br />Į muziejaus rinkinius nukeliauja muziejaus ir kitų kultūros įstaigų darbinį ir šventinį vyksmą iliustruojantys leidiniai, švenčių, koncertų, parodų plakatai, dovanos muziejui ir kiti šiandienos realijas menantys (tarp jų ir COVID-19) eksponatai.<br />Ir tai dar ne viskas...<br />Edita Lansbergienė, Biržų krašto muziejaus „Sėla“ direktoriaus pavaduotoja<br />Arklio, vežančio karstą, apdaras iš Aulių kaimo laidojimo reikmenų rinkinio. Nuotr. A.Jakubelskienės</p>","2022-01-04 00:00:00"
"42574071","337491","KAM tema: Kibernetinis saugumas [i]","J. Sipheris: „Mes daug stipresni Maskvoje nei V. Putinas - Vakaruose“","<p>Johnas Sipheris ne iš nuogirdų žino Rusijos reikalus. Jis dirbo Maskvoje, buvo vienas aukščiausių JAV centrinės žvalgybos agentūros (CŽA) vadovų, atsakingų už Rusiją. Savo atsiminimais ir įžvalgomis jis pasidalijo su IQ biuro Briuselyje vadovu Evaldu Labanausku.<br /><br />E Teko klausytis keletą jūsų interviu - jei teisingai supratau, Rusijoje dirbote praėjusio amžiaus paskutinį dešimtmetį, kai sena sovietinė sistema griuvo. Turbūt įdomūs buvo laikai?<br /><br />- Dirbau Maskvoje dešimtojo dešimtmečio pradžioje. Tuo metu dėl šnipinėjimo buvo suimtas CŽA pareigūnas Aldrichas Amesas. (1994 m. A. Amesas nuteistas kalėti iki gyvos galvos be teisės į malonę už tai, kad nuo 1985 m. KGB perdavinėjo slaptą informaciją - IQ past.)<br /><br />Buvau jaunesnysis pareigūnas, dirbau gatvėje su šaltiniais. Tik vėliau tapau CŽA vadovo pavaduotoju Rusijos programai („Russia House“), dirbau per Rugsėjo 11-ąją ir po to. Dalyvavau suimant Federalinio tyrimų biuro specialųjį agentą Robertą Hansseną. (2002 m. R. Hanssenas buvo nuteistas 15 kartų iki gyvos galvos be teisės į malonę už tai, kad nuo 1979 iki 2001 m. šnipinėjo sovietų, vėliau Rusijos karinei žvalgybai GRU - IQ past.)<br /><br />Sugrįžtant prie patirties Maskvoje, prieš tai darbavausi Suomijos sostinėje Helsinkyje, kur, kaip minėjau vietos laikraščiui „Helsingin Sanomat“, aktyviai ir gana taikiai veikė tiek CŽA, tiek KGB. O Maskvoje buvo sunkiau, bet man patiko ten dirbti ir pasisekė, kad gyvenau istoriniu laikotarpiu. Rusija bandė susitaikyti su Sovietų Sąjungos griūtimi. Prisimenu, kaip stebėjau, kai Boriso Jelcino pajėgos puolė Rusijos parlamentą.<br /><br />ID Esate minėjęs, kad darbas Maskvoje buvo tarsi heroinas...<br /><br />- Taip, esu palyginęs savo patirtį Maskvoje su heroino vartojimu tuo atžvilgiu, kad būnant ten augo priklausomybė būti ten. Tuomet gatvėse galėjai pamatyti viską, ką net sunku būtų įsivaizduoti. Buvo beprotiški laikai. Nors dauguma sovietinių institucijų žlugo, čekistų tarnybos išlaikė esminį vaidmenį ir užsispyrusios sekė JAV diplomatus. Namuose buvo įtaisoma klausymo įranga, tave visada sekdavo ir nuolat turėjai žvalgytis per petį.<br />Prisimenu, kartą į mano automobilį atsitrenkė kitas, kuris pervažiavo šviečiant raudonam šviesoforo signalui. Jo vairuotojas puolė mane kaltinti ir įrodinėti šalia buvusiam milicininkui, kad aš pažeidžiau taisykles. Tačiau mane sekę asmenys priėjo ir paaiškino milicininkui, kad kaltas būtent tas vairuotojas. O kartą užstrigau lifte su vienu aukštesniu pareigūnu, kuris mane sekė, ir mes maloniai pasikalbėjome apie tai, kaip jis mane stebėjo, kai turguje įsigijau šuniuką.<br />Kartu tai buvo vilčių, kad Rusija reformuosis ir taps „normalia“ šalimi, metas. Vis dėlto žvalgybos aiškiai matė, jog Rusijos slaptosios tarnybos nesiruošia užleisti pagrindinio vaidmens ar atsisakyti Vakarų paranojos.<br /><br />□ Ar teko tuomet lankytis ir Lietuvoje ar kitose postsovietinėse respublikose?<br />- Taip, lankiausi Lietuvoje ir man labai patiko Vilniaus senamiestis. Kaip jau minėjau, prieš Maskvą dirbau Suomijoje, ir labai pasisekė, kad iš arti mačiau, kaip griūna SSRS. Tuomet dar busimieji Lietuvos ir Estijos lyderiai buvo dažni svečiai Helsinkyje ir mačiausi su jais įvairiose konferencijose bei renginiuose.<br />Per 1991 m. rugpjūčio pučą Maskvoje mano mama lankėsi Helsinkyje ir mes planavome kelionę į Taliną sovietiniu keltu „Georg Ots“, bet teko ją atšaukti. Vis dėlto pučistams pralaimėjus, mes turėjome nuostabią galimybę aplankyti Baltijos šalis. Taline lankėmės, kai dar buvo barikados gatvėse ir žmonės griovė Lenino paminklus. Didžiavausi būdamas tuometės JAV užsienio politikos dalimi (nors ir maža), kuri rėmė Baltijos šalių nepriklausomybę.<br /><br />□ Žlugus Sovietų Sąjungai daug žmonių galvojo, kad Rusija taps demokratine, kaip jūs sakėte, „normalia“ valstybe. Ar irjūs būdamas Maskvoje to tikėjotės?<br />- Mes, CZA, nematėme jokių Rusijos saugumo tarnybų elgesio su Vakarų diplomatais pokyčių. Jie toliau brutaliai ir nuolat sekė visus, vykdė įvairias operacijas.<br />Pats studijavau rusų kalbą, kultūrą, istoriją ir nuoširdžiai tikėjausi, kad Rusijos gyventojai galiausiai sulauks vyriausybės, kuri nepersekios savo piliečių. Rusijoje gyvena labai talentingi ir išsilavinę žmonės, kurie sudaro potencialą šaliai tapti rimta ekonomine žaidėja pasaulio scenoje. Deja, Rusija žvelgia ne į priekį, o atgal, paranojos apimtos saugumo tarnybos toliau atlieka per didelį vaidmenį valstybėje ir atima bet kokią realią galimybę Rusijai pasikeisti.<br /><br />□ Ar tuomet bent truputį buvo pašiltėję CZA santykiai su buvusia KGB, GRU? Kartą užsiminėte, kad vienas aukštas KGB pareigūnas sukandęs dantis stebėjo, kas darosi Rusijoje, ir nedviprasmiškai sakė „palaukite, dar pamatysite“...<br />- CŽA nuolat palaiko santykius su Rusijos saugumo tarnybomis. Bandome bendradarbiauti srityse, kuriose yra abipusis interesas. Buvo asmenų jų tarnybose, kurie norėjo nukreipti Rusiją demokratijos keliu, tačiau vietoj to sugrįžta prie čekistiškų šaknų.<br />KGB valdė Komunistų partijos pinigus ir plovė juos per Vakarų bankus, kad galėtų vykdyti šnipinėjimo ir kontrabandos operacijas. Kai Sovietų Sąjunga žlugo, KGB žinojo, kur pinigai, ir tai leido jam išlaikyti įtaką.<br />Kaip matome iš pastarųjų metų, Rusijos saugumo tarnybos tęsia čekistų liniją. Jos toliau užsiima ardomąja veikla, sabotažu, dezinformacija ir pasikėsinimais nužudyti. Dauguma slaptųjų tarnybų renka informaciją, kad padėtų savo šalių politikams priimti reikiamus sprendimus. O Kremliaus tarnybos bando visais būdais pakenkti tariamiems savo priešams. Liūdna, bet neatrodo, kad Rusija su buvusiu KGB karininku Vladimiru Putinu sugebės nutolti nuo savo brutalios praeities.<br /><br />□ Paskutinis praėjusio amžiaus dešimtmetis Rusijoje laikomas „laukimais Vakarais“ dėl siautėjusio nusikalstamumo. Kiek dirbdamas Maskvoje pastebėjote kriminalinio pasaulio ryšių su slaptosiomis tarnybomis?<br />- V. Putinas sukūrė korupcinę sistemą, kurioje jis ir jo sėbrai baisiai turtingi bei galingi. Sunku suprasti, kur baigiasi valstybė ir prasideda kriminalinis pasaulis. Jis pats ilgai veikė su nusikalstamais elementais.<br />Visi matėme šios sistemos gimimą 1990-aisiais. Daug žmonių paliko valstybės tarnybas ir patraukė į „verslą“. Tuomet ten nebuvo įstatymų, taisyklių ar verslo kultūros ir patys žiauriausi, korumpuočiausi elementai perėmė svarbiausių ekonomikos sričių kontrolę. Buvo daug žmogžudysčių. Pats V. Putinas iškilo dirbdamas su kriminaliniais elementais, veikusiais tuomečio Leningrado uoste.<br />Buvęs CŽA vadovas Jamesas Woolsey taip apibūdino 1990-uosius Rusijoje: „Jei deratės su suprantamai angliškai kalbančiu rusu, kuris dėvi 3 tūkst. JAV dolerių kainuojantį kostiumą, avi „Gucci“ batus ir prisistato Rusijos prekybos bendrovės vykdomuoju direktoriumi, tuomet gali būti vienas iš keturių variantų: jis gali būti tas, kuo sakosi; jis yra Rusijos žvalgybos pareigūnas, kuris dirba su prekybos priedanga; jis yra rusų organizuoto nusikalstamo pasaulio atstovas. Bet įdomiausias variantas, kad jis yra visi trys variantai viename ir nė viena iš minimų organizacijų neturi nieko prieš derybas.“ O kada pastarąjį kartą lankėtės Rusijoje ir ar vis dar turite galimybę ten apsilankyti?<br />- Aš myliu Rusiją ir manau, kad ji yra žavinga. Bet nebuvau Rusijoje nuo 2004 m. ar panašiai, todėl man smalsu žiūrėti nuotraukas iš Maskvos centro, kaip jis keičiasi.<br />Vis dėlto nesiryžčiau vykti į Rusiją artimiausiu metu, kol V. Putinas valdžioje. Kaip galime matyti, prieš mūsų atstovus naudojamas energetinis ginklas (sukeliantis Havanos sindromą - IQ past.) ir Kremlius nieko prieš atakuoti tuos, kurie, jo manymu, yra priešai. Net jei gaučiau vizą, negalėčiau susitikti su kai kuriais rusais, nes jie patektų į nepavydėtiną padėtį - būtų priversti bendrauti su FSB (Rusijos federacijos saugumo tarnyba).<br />Vis dėlto tikiuosi, kad kada nors galėsiu ten sugrįžti.<br /><br />□ Jei teisingai supratau, pritariate požiūriui, kad dabartinė Rusijos valdžia ir kriminalinis pasaulis labai susiję?<br />- Taip, kai V. Putinas sukoncentravo valdžią savo rankose ir užsitikrino turtus, jis tapo gangsterių gaujos bosu. Atmetę visą šią korupciją, kuri padeda jam ir jo sėbrams išsilaikyti valdžioje, matome, kaip jis naudoja nusikaltėlius savo užsienio politikos tikslams pasiekti. Kibernetinės ir technologinės šantažo atakos prieš Vakarus vykdomos iš Rusijos ir valdžia nedaro nieko, kad jas sustabdytų, nes mano, kad jos naudingos Vakarams trikdyti.<br /><br />□ Kaip Vakarai galėtų panaudoti KGB mentaliteto ir taktikos suvokimą bendraudami su V. Putinu?<br />- Nors būtina suprasti V. Putino ir čekistų mentalitetą, kad galėtume apsiginti nuo Rusijos puolimo, nemanau, jog Vakarai turėtų naudoti tokią pačią taktiką prieš Kremlių. Po Antrojo pasaulinio karo JAV politikai ir CŽA vadovai manė, kad reikia kovoti pagal principą „prieš ugnį ugnimi“- mes galvojome, kad turime būti tokie pat negailestingi kaip sovietai ir naudoti panašią į jų taktiką. Tuomet tikėjome, kad Trečiasis pasaulinis karas gali prasidėti bet kurią akimirką - Rusijos pajėgos galėtų užpulti Europą ir Josifas Stalinas norėtų panaudoti branduolinį ginklą. Tokiame pasaulyje privalėjome panaudoti visas priemones, kokias tik turėjome, tarp jų - ir tos, kurias Kremlius ištobulino: destabilizacija ir perversmai, įsitraukimas į politinį bei psichologinį karą.<br />Vis dėlto laikui bėgant išaiškėjo, kad klaida naudoti tokius juodus metodus. Vakariečiai neišaugo tokioje ciniškoje sistemoje ir neturi gebėjimų efektyviai naudoti juodąsias technologijas. Be to, didžiausia Vakarų jėga buvo atvirumas. Mes buvome daug efektyvesni parduodami savo gyvenimo būdą, pabrėždami skirtumus nuo Sovietų Sąjungos.<br />Praėjusio amžiaus aštuntojo dešimtmečio pradžioje JAV žvalgybos bendruomenė įtvirtino, kad mūsų tarnybos negalėtų veikti taip pat, kaip sovietai. Iki šiol CŽA ir kitų Vakarų specialiųjų tarnybų sėkmė remiasi faktu, kad jos atstovauja demokratinėms vyriausybėms. Manau, kad geriausiai šiuo klausimu pasakė rašytojas Williamas Hoodas savo knygoje „Blakė“: „Šnipinėjimas - kaip karas, purvinas reikalas. Prisidengus tariama šlove, kareivio darbas - žudyti. Nulupus uždangą nuo šnipinėjimo, šnipo darbas - išduoti pasitikėjimą. Vienintelis pasiteisinimas kareiviui ar šnipui - moralinė jo atstovaujamo tikslo vertė.“ T. y. mūsų moralė skiria mus nuo čekistų ir to niekada neturime pamiršti.<br /><br />□ 2021 m. nuvilnijo daug šnipinėjimo skandalų: nuo tyrimo išvadų dėl 2014 m. sprogimų Čekijos ginkluotės sandėliuose iki atskleisto Rusijos šnipų tinklo Bulgarijos karinėse pajėgose. Ar 2021 m. išskirtiniai?<br />- Nemanau, kad išskirtiniai. Čekistai daro būtent tai, ką visada darė. Nuo 1959 m. pasikėsinimo į ukrainiečių lyderį Stepaną Banderą (siūlyčiau perskaityti Serhii Plokhy knygą „Žmogus su nuodų ginklu“) iki neseno bandymo nunuodyti Sergejų Skripalį Anglijoje. Beveik nėra jokio skirtumo - „liaudies priešų“ likvidavimas yra čekistų dalis ir palikimas.<br />Gali būti, kad pradėjome pastebėti daugiau Kremliaus veiksmų nei iki tol dėl jo vykdyto puolimo per 2016 m. JAV prezidento rinkimus bei tyrimų, tokių kaip vykdo „Bellingcat“, kurie gali gauti duomenis ir atskleisti kenksmingą Kremliaus veiklą.<br /><br />□ Viename interviu paminėjote, kad pastarųjų metų šnipinėjimo skandalai gali būti informacijos nutekėjimo, perbėgimo iš Rusijos slaptųjų tarnybų padariniai...<br />- Sovietų Sąjungai dirbę žvalgybos pareigūnai bent jau rėmėsi ideologija, kuri pateisino jų veiksmus. Be to, jie atstovavo vienai iš supergalybių. Dabar čekistai dirba korumpuotai ir ekonomiškai silpnai valstybei. Jiems gali būti grasinama, jie gali būti paperkami. Be to, Kremlius bando įtvirtinti nacionalistinį naratyvą, kad paremtų savo užsienio politiką. Tačiau kai dirbi sistemai, kurioje visi tavo vadovai vagia ir dėl to yra turtingesni už tave, tikėtina, kad kas nors sutiks bendradarbiauti su Vakarų žvalgybomis.<br />Mums Vakaruose sekėsi ne ką blogiau nei sovietams ar rusams (nors iki šeštojo praėjusio amžiaus dešimtmečio jie buvo geresni už mus) turėti šaltinių, kurie informuodavo apie Kremliaus vadovus ir jo žvalgybos tarnybas.<br />Atsistatydinau 2014 m. ir šiuo metu neturiu jokios informacijos apie tai, kiek sėkmingai Vakarų specialiosios tarnybos infiltravosi į V. Putino Kremlių, bet esu įsitikinęs, kad kada nors sužinosime tiesą apie V. Putino destabilizacinius veiksmus visame pasaulyje. V. Putinas veikia pasitikinčiai ir arogantiškai pasaulio arenoje, bet mes daug geresni plėtodami šaltinius Maskvoje nei jis - Vakaruose.<br /><br />□ Kiek Rusijos specialiosios tarnybos gali būti aktyvios Lietuvoje ir kitose ES šalyse?<br />- Rusijos saugumo tarnybos yra nepailstančios ir kantrios. Jos jaučia nuoskaudą dėl Baltijos šalių, kurios sėkmingai pasuko Vakarų link. Todėl darys viską, kad sugriautų ar susilpnintų savo oponentus, ir bando didinti prarają tarp Baltijos šalių ir JAV.<br />Prisimenu vieną vakarėlį Estijos ambasadoje Maskvoje dešimtajame dešimtmetyje. Tuomet kalbėjausi su Vladimiru Žirinovskiu. Kai jį supažindinau su Estijos ambasadoriumi, V. Žirinovskis jam skėlė: „Man jūs patinkate, aš padarysiu jus gubernatoriumi, kai vėl perimsime Estiją.“<br /><br />Manote, kad Aliaksandro Lukašenkos vykdoma hibridinė ataka migrantais prieš Lietuvą, Lenkiją ir Latviją yra sustyguota Kremliuje?<br />- Nemažai sprendimų ir įvykių nulemia vieną ar kitą politiką. Būtų naivu manyti, kad Kremlius nėra artimai susijęs su A. Lukašenka ir jo pastaraisiais veiksmais. Jei V. Putinas norėtų, kad A. Lukašenka baigtų tai daryti, jis lengvai priverstų.<br /><br />□ Kita karšta 2021 m. pabaigos tema - pritraukta daug Rusijos karinių pajėgų prie Ukrainos sienos. Kiek tai pavojinga ir kokie gali būti šios krizės scenarijai?<br />- Manau, kad neįtikėtinai neatsakinga naudotis žmonių gyvybėmis, kaip ir migrantais ar pabėgėliais, norint sukelti krizę Europoje. V. Putinas nori pakenkti kaimynams, kad galėtų pasinaudoti nestabilumu savo tikslais. Tai senamadiška galios politika ir jai neturėtų būti vietos moderniame pasaulyje.<br />Kaip minėjau, V. Putinas ir jo tarnybos veikia kaip jo cariniai bei čekistiniai pirmtakai. Jis mato pasaulį kaip jo pirmtakai. Garsus Šaltojo karo laikų JAV diplomatas George'as Kennanas seniai pasakė: „Pavydi ir nepakanti Kremliaus akis skiria tik vasalus ir priešus, o Rusijos kaimynai privalo susitaikyti su tuo, kad bus arba vienu, arba kitu.“<br />Kai kurie dalykai nesikeičia.<br /><br />□ O kaip įvertintumėte JAV prezidento Joe Bideno politiką Rusijos atžvilgiu?<br />- Susilaikysiu su savo nuomone dėl Baltųjų rūmų politikos, kol pamatysiu, kaip dabartinė krizė dėl Ukrainos bus išspręsta.<br />Esu skeptiškas dėl bandymų bendradarbiauti su Kremliumi. Per daug JAV prezidentų tikėjo, kad gali tai daryti su V. Putinu ir pakeisti jo mąstymą. Suprantame, kad po daugiau nei 20 metų valdžioje V. Putinas nepasikeis. Jis niekina Vakarus ir tvyro nuolatinė karo su mumis būsena. Manau, jog kai viena pusė aiškiai parodo, kad kariauja, kita pusė tai turėtų vertinti rimtai ir kovoti iki pergalės.<br /><br />□ Būtent prieš keletą metų Briuselyje surengtoje konferencijoje „Dezinformacijos horizontas: atsakas į ateities grėsmes“, kur ir susipažinome,jūs kalbėjote, kad dabar Vakarai tik reaguoja, nesiima aktyvių priemonių prieš Rusiją ir Kiniją, kurios naudoja propagandą, kibemetines atakas ir atlieka kitus kenksmingus veiksmus prieš Vakarus. Kokių aktyvių priemonių siūlytumėte imtis Vakarams? Gal NATO ar Vakarų šalys turėtų sukurti savo „trolių fabrikus“, kurie skleistų provakarietišką propagandą internete?<br />■ 1960 m. gimė Sirakūzų mieste (Niujorko valstija). ■ 1979-1983 m. studijavo istoriją Hobarto ir VViliiamo Smithų koledže. ■ 1984-1986 m. Kolumbijos universiteto tarptautinių santykių ir reikalų magistras. Vėliau tobulinosi įvairiuose specializuotuose kursuose.<br />■ 1986-2014 m. CŽA darbuotojas: dirbo įvairiose Europos ir Azijos šalyse (tarp jų-valstybėse, kurios laikomos grėsminga aplinka). Buvo tarp aukščiausių CŽA pareigūnų, CŽA vadovo pavaduotojas Rusijos programai, dėstė CŽA agentų mokykloje. Apdovanotas medaliu už išskirtinę karjerą žvalgyboje.<br />■ 2014-2016 m. verslo konsultacijų agentūros „McChrystal Group"" konsultantas.<br />■ 2016-2019 m. konsultacijų agentūros „CrossLead"" vienas vadovų. ■ 2020 m. įkūrė „Spycraft Entertainment"", kur dirba iki šiol.  Analitikos centro „Atlantic Council"" neetatinis ekspertas. Rašo straipsnius „The New York Times"", „The Atlantic"", „The Washington Post"", „Politico"", „Foreign Affairs"", „Nevvsvveek"", „Slate"" irt. t. Taip pat nuolat komentuoja ir konsultuoja televizijas PBS, CNN, NPR, MSNBC, BBC, skaito paskaitas verslui.<br /><br />- Vakarai neturėtų kopijuoti Kremliaus. Turime atsakyti kitais būdais. Užuot žaidę toje pačioje žvalgybos srityje, kur Kremlius yra pranašesnis, turėtume panaudoti savo ekonomines, politines, kultūrines ir karines galias, prieš kurias Kremlius neturi ką priešpriešinti.<br />Visų pirma, turime parodyti, ką daro Kremlius iš tiesų. Turėtume nesikuklinti rodyti ir Rusijos žmonėms, kaip jų lyderiai vagia iš jų ir kokie jie būtų turtingesni, jei Kremliuje nebūtų nusikaltėlių. Turime naudotis informacija, one dezinformacija.<br /><br />□ Kuo dabar užsiimate, išėjęs į atsargą iš CŽA? Jūsų „Linkedin“ profilyje nurodyta, kad esate įmonės „Spycraft Entertainment“ įkūrėjas, kokia jos veikla?<br />- 28 metus praleidau CŽA ir man tai labai patiko. Tada kelerius metus dirbau verslo konsultacijų srityje, o vėliau įkūriau „Spycraft Entertainment“. Mūsų tikslas - padėti Holivudui papasakoti realistiškesnes ir įdomesnes šnipinėjimo istorijas. Dirbame su įvairiais skirtingų žanrų projektais, pasakojame neslaptas savo ir buvusių kolegų istorijas. Tai labai įdomu ir linksma. Taip pat nuolat rašau straipsnius įvairiems leidiniams. <br /><br />""Sunku suprasti, kur baigiasi Rusijos valstybė ir prasideda kriminalinis pasaulis.""<br /><br />""Turėtume nesikuklinti rodyti ir Rusijos žmonėms, kaip jų lyderiai vagia iš jų ir kokie jie būtų turtingesni, jei Kremliuje nebūtų nusikaltėlių.""<br /></p>","2022-01-04 00:00:00"
"42526437","337491","KAM tema: Kibernetinis saugumas [i]","Nuo 2022 m. valstybė skirs dar didesnį dėmesį kibernetiniam saugumui","Krašto apsaugos ministerijoje nuo 2022 metų bus steigiamas Nacionalinis koordinavimo centras (NKC), kuris skatins kibernetinio saugumo pramonės vystymą Lietuvoje. NKC atliks kibernetinio saugumo bendruomenės koordinatoriaus vaidmenį ir teiks ekspertines žinias kibernetinio saugumo srityje, prisidės prie kibernetinio saugumo švietimo programų sklaidos Lietuvoje, ES strateginių dokumentų kibernetinio saugumo srityje įgyvendinimo ir ES kibernetinio saugumo bendruomenės kūrimo.<br /> „Nacionalinis koordinavimo centras – tai nauja Krašto apsaugos ministerijos veikla, didinsianti Lietuvos ir Europos Sąjungos kibernetinio saugumo pramonės, mokslo ir viešojo sektoriaus bendradarbiavimą, skatinsianti inovacinių produktų ir paslaugų atsiradimą bei teiksianti finansavimą prioritetinėje srityje. Ši nauja veikla yra Lietuvos kibernetinio saugumo ekosistemos stiprėjimo garantas“, – teigia krašto apsaugos viceministras Margiris Abukevičius.<br /> Kibernetinio saugumo srities projektų finansavimą padės koordinuoti CPVA<br /> Nuo 2023 m. Krašto apsaugos ministerija inicijuos kibernetinio saugumo srities projektų finansavimo konkursus. Ministerijai tai nauja veikla, tad sklandžiam procesui užtikrinti numatytas bendradarbiavimas su didelę patirtį projektų valdyme bei administravime turinčia Centrine projektų valdymo agentūra (CPVA). Vykdant finansuojamų projektų atranką prioritetas bus teikiamas mažoms ir vidutinėms įmonėms bei startuoliams.<br /> „Džiaugiamės ir vertiname pastaruoju metu intensyvėjantį Centrinės projektų valdymo agentūros ir Krašto apsaugos ministerijos bendradarbiavimą. Sutelktos kompetencijos ir glaudi institucijų partnerystė užtikrinant Lietuvos kibernetinio saugumo plėtrą reikšmingai prisidės prie valstybės atsparumo stiprinimo. CPVA jau yra sukaupusi didelę patirtį įgyvendinant bei administruojant informacinių technologijų infrastuktūros plėtros projektus,“ - teigė CPVA direktoriaus pavaduotoja Jūratė Lepardinienė, taip pat pabrėždama, kad šiemet įvykęs nepriklausomų audito ekspertų vertinimas ir teigiamos išvados dėl Agentūros atitikimo ES standartams dar kartą patvirtino, kad CPVA yra patikimas partneris, puikiai išmanantis turinį ir gebantis efektyviai valdyti didelės vertės projektus.<br /> Numatoma, kad kvietimų dalyvauti konkursuose temos atitiks ES strateginius dokumentus bei rengiamos Kibernetinio saugumo plėtros programos pažangos priemones. Lėšos projektų finansavimui lygiomis dalimis bus skiriamos iš Krašto apsaugos ministerijos asignavimų ir Skaitmeninės Europos darbo programos kibernetinio saugumo srityje 2021–2022 m. Planuojama, kad Lietuvos kibernetinio saugumo bendruomenei iš viso bus skirta iki 2 mln. eurų per ateinančius dvejus metus.<br /> Siekiama didinti ES kibernetinio saugumo pramonės konkurencingumą<br /> NKC Lietuvoje steigiamas pagal šiemet įsigaliojusį ES reglamentą, kuriuo tokių centrų įkūrimas numatytas visose 27 ES valstybėse. Bendras koordinavimo centrų tinklas, kartu su Bukarešte įsteigtu Europos kibernetinio saugumo pramonės, technologijų ir mokslinių tyrimų kompetencijos centru, sieks didinti ES kibernetinio saugumo pramonės konkurencingumą. To bus siekiama skiriant finansavimą kibernetinio saugumo tyrimams ir inovacijų kūrimui, kibernetinio saugumo pajėgumų stiprinimui ir naujausių kibernetinio saugumo produktų sklaida.<br />  <br /> Parengta pagal Krašto apsaugos ministerijos informaciją","2021-12-30 16:23:00"
